[
  {
    "article_source": "mbl",
    "article_title": "Rekstur Eikar í takt við áætlun",
    "article_url": "https://www.mbl.is/vidskipti/frettir/2025/05/08/rekstur_eikar_i_takt_vid_aaetlun/",
    "article_date": "2025-05-08",
    "article_description": "<img align=\"left\" alt=\"Hreiðar Már Hermannsson, forstjóri Eikar.\" src=\"https://c.arvakur.is/frimg/1/56/61/1566132A.jpg\" style=\"margin: 0 1em 1em 0;\" />\nSterkur vöxtur var í tekjum og EBITDA hjá fasteignafélaginu Eik á fyrstu þremur mánuðum ársins og var reksturinn í takt við áætlun. Þetta kemur fram í tilkynningu til Kauphallarinnar.",
    "article_text": "Sterkur vöxtur var í tekjum og EBITDA hjá fasteignafélaginu Eik á fyrstu þremur mánuðum ársins og var reksturinn í takt við áætlun. Þetta kemur fram í tilkynningu til Kauphallarinnar.\nRekstrartekjur félagsins námu 2.964 milljónir króna á fyrstu þremur mánuðum ársins 2025 og jukust um 9,4% m.v. sama tímabil 2024. Þar af voru leigutekjur 2.589 milljónir króna og var raunvöxtur um 4,7% á milli ára. Rekstrarkostnaður nam 1.147 milljónir króna.\nRekstrarhagnaður fyrir matsbreytingu, söluhagnað og afskriftir nam 1.817 milljónir króna samanborið við 1.700 milljónir króna á sama tímabili árið áður og jókst um 6,9%. Hagnaður fyrir tekjuskatt nam 1.708 milljónir króna og heildarhagnaður samstæðunnar á fyrstu þremur mánuðum ársins 2025 nam 1.366 milljónir króna.\nNOI hlutfall (þ.e. rekstrarhagnaður fyrir matsbreytingu og afskriftir sem hlutfall af leigutekjum) nam 69,6% á fyrstu þremur mánuðum ársins 2025 samanborið við 71,0% fyrir sama tímabil 2024.\n<span>Heildareignir félagsins námu 160.890 milljónum króna þann 31. mars 2025. Þar af eru fjárfestingareignir að virði 147.606 milljónir króna og eignir til eigin nota námu 5.816 milljónum króna. Eigið fé félagsins nam 54.027 milljónum króna í lok tímabilsins og var eiginfjárhlutfall 33,6%. Á aðalfundi félagsins þann 10. apríl 2025 var samþykkt að greiða út arð til hluthafa vegna rekstrarársins 2024 að fjárhæð um 3.393,4 milljónir króna sem samþykkt var að greiddur yrði í tveimur greiðslum.<span> </span></span>\n<b>Óbreyttar horfur</b>\nHorfur félagsins fyrir árið 2025 eru óbreyttar frá því sem birt var þann 5. febrúar síðastliðinn. Samkvæmt fjárhagsáætlun fyrir árið 2025 spáir félagið því að rekstrartekjur félagsins verði á bilinu 12.055 – 12.545 milljónir króna á föstu verðlagi m.v. vísitölu neysluverðs í janúar 2025. Þar af eru leigutekjur áætlaðar á bilinu 10.375 – 10.800 milljónir króna og m.v. miðgildi spárinnar væntir félagið u.þ.b. 5% raunvexti leigutekna. Þá áætlar félagið að EBITDA ársins verði á bilinu 7.620 – 7.940 milljónir króna.\nMarkmið félagsins er að í árslok 2025 verði virðisútleiguhlutfall félagsins orðið 95% ásamt því að skrifað hafi verið undir samninga um 6.400 fermetra af þróunarfermetrum til viðbótar við þá 4.600 fm. þróunarfermetra sem nú þegar hefur verið skrifað undir. Gangi þær áætlanir eftir væntir félagið að á ársgrundvelli muni leigutekjur m.v. núverandi eignasafn hækka um 540 – 570 milljónir króna m.v. framangreinda spá."
  },
  {
    "article_source": "mbl",
    "article_title": "„Lífið er ekki bara vinna“",
    "article_url": "https://www.mbl.is/200milur/frettir/2025/05/08/lifid_er_ekki_bara_vinna/",
    "article_date": "2025-05-08",
    "article_description": "<img align=\"left\" alt=\"Þórunn Ingólfsdóttir pakkar frosnum fiski á sínum síðasta starfsdegi.\" src=\"https://c.arvakur.is/frimg/1/56/60/1566062A.jpg\" style=\"margin: 0 1em 1em 0;\" />\nÞórunn Ingólfsdóttir lét af störfum í fiskvinnsluhúsi ÚA eftir langan og farsælan feril. Hún hefur unnið mörg störf á Fiskitanganum á Akureyri en lýkur starfsævinni hjá Samherja, nú 71 árs gömul.",
    "article_text": "<span>Þórunn Ingólfsdóttir lét af störfum í fiskvinnsluhúsi ÚA eftir langan og farsælan feril. Þórunn segist kveðja sátt en nú taki við nýr kafli í lífinu. Tilkynnt var um starfslok Þórunnar í <a href=\"https://www.samherji.is/is/frettir/eg-kved-satt-og-held-glod-ut-i-lifid\" target=\"_blank\">færslu á vef Samherja</a>.</span>\n<span>Leið Þórunnar lá úr Skorradal í Borgarfirði og norður í land 1974 þegar hún sótti um starf í súkkulaðiverksmiðjunni Lindu á Akureyri. Um áratug síðar varð hún fastráðin hjá K. Jónssyni og hefur allar götur sína starfað hjá ýmsum fyrirtækjum á Fiskitanganum á Akureyri. Til að mynda vann hún um tíma í rækjuverksmiðjunni Strýtu og Útgerðarfélagi Akureyringa en hún lýkur starfsævinni hjá Samherja, nú 71 árs gömul.</span>\n<span>„Satt best að segja datt mér ekki í hug að Fiskitanginn á Akureyri yrði minn starfsvettvangur svona lengi. Hérna hefur mér liðið vel, enda næg og stöðug vinna. Ég hef alla tíð unnið mikið og finnst yfirleitt gaman í vinnunni, sérstaklega þegar upp koma tarnir. Slíkt var algengara á árum áður, núna getur fólk yfirleitt gengið út frá stöðugum vinnutíma.“</span>\n<span>Þórunn segist hafa tekið þá ákvörðun um áramótin að nú væri kominn tími til að láta af störfum. Henni hafi þótt skynsamlegra að hætta með hækkandi sól þegar vorið heldur innreið sína en að bíða eftir haustskammdeginu.</span>\n<span>„Lífið er ekki bara vinna, ég er orðin 71 árs og heppin að heilsan er góð. Ég er mikið fyrir hreyfingu og útivist og er með ýmis plön í kollinum, Austurríki hefur til dæmis alltaf heillað mig, enda stórfenglegt að stunda fjallgöngur í Ölpunum í góðra vina hópi. Núna er þessum kafla í lífi mínu sem sagt lokið og við tekur sá næsti. Ég kveð ÚA og Samherja sátt og held glöð út í lífið,“ segir Þórunn Ingólfsdóttir.</span>"
  },
  {
    "article_source": "mbl",
    "article_title": "Grásleppa veiðanleg í botnvörpu",
    "article_url": "https://www.mbl.is/200milur/frettir/2025/05/08/grasleppa_veidanleg_i_botnvorpu/",
    "article_date": "2025-05-08",
    "article_description": "<img align=\"left\" alt=\"Afli Góð aflabrögð á grásleppuvertíð ársins eru ekki talin vísbending um gott ástand stofnsins að mati vísindamanna Hafrannsóknastofnunar.\" src=\"https://c.arvakur.is/frimg/1/56/59/1565940A.jpg\" style=\"margin: 0 1em 1em 0;\" />\nHegðunarmynstur og dreifing grásleppu á Íslandsmiðum gerir mögulegt að veiða tegundina í nægilegu magni með botnvörpu til að hægt sé að byggja stofnmat tegundarinnar á niðurstöðum úr togararalli. Þetta er mat vísindamanna Hafrannsóknastofnunar",
    "article_text": "Leitað var til Guðmundar J. Óskarssonar, sviðsstjóra uppsjávarsviðs Hafrannsóknastofnunar, og James Kennedy fiskifræðings hjá stofnuninni og þeir inntir álits á gagnrýni grásleppusjómanna.\n„Vissulega veiðist grásleppa í net grásleppusjómanna jafnan grynnra en togstöðvarnar okkar voru á í stofnmælingu botnfiska að vori (marsrall). Hins vegar sýna niðurstöður mælinganna að grásleppu er að finna á öllu landgrunninu – síst suðaustan lands – og til viðbótar stundar grásleppa lóðrétt far frá yfirborði sjávar alveg niður á botn og syndir nálægt botni í átt að ströndum samkvæmt rannsóknum okkar með rafeindamerkjum, sem gerir hana veiðanlega í botnvörpu,“ segir í svari þeirra.\nÞá hafi verið gerð skýrsla 2021 þar sem rýnt var í aðferðafræði við stofnmat grásleppu, eru þar raktar þær tímaraðir sem stofnunin hafi úr að velja við gerð matsins en þær fást úr marsralli, haustralli, þorskanetaralli og skráðum afla á sóknareiningu í grásleppuveiðum.\n„Líkt og kemur fram í skýrslunni var niðurstaðan að veiði grásleppu í marsralli (stofnmælingu botnfiska að vori) gefur gagnlega vísitölu um stærð stofnsins og veiðiráðgjöf bæri að miðast við hana. Vísitalan kemur frá togstöðvum allt í kringum landið,“ segir í svarinu.\nTelja þeir magn grásleppu í marsralli endurspegla stærð hrygningarstofns grásleppu. Þá sýna gögn stofnunarinnar fylgni milli vísitölu frá marsrallinu og aflabragða sjómanna sem styðji við mat vísindamanna. Aflabrögð sjómanna gefa þó ekki ein og sér endilega rétta mynd af stöðu fiskistofna.\n„Það hefur verið sýnt fram á það með marga nytjastofna hérlendis og erlendis, að afli á sóknareiningu er ekki ákjósanlegur mælikvarði á stærð stofns með tilliti til stofnmats vegna fjölmargra þátta sem hafa þar áhrif á, svo sem þróun og beiting veiðarfæra, aukin þekking og reynsla sjómanna og veiðiálag.\nVið teljum að það eigi við í ár, þ.e.a.s. að gögn frá yfirstandandi vertíð um mikinn afla á sóknareiningu (þ.e. afli í net) sé ekki að endurspegla stærð stofnsins. Ástæðan er lítið veiðiálag þar sem meðalfjöldi dreginna neta úr sjó er sá minnsti í 18 ár, en afli á sóknareiningu er hærri eftir því sem sóknin er minni. Af þessum ástæðum viljum við nota staðlaðar aðferðir milli ára við stofnmat þegar það er mögulegt líkt og við gerum í stofnmælingu botnfiska að vori og flestum öðrum stofnmatsleiðöngrum. Miðað við vísitölu stofnmatsmælingar botnfiska að vori árið 2025 er grásleppustofninn nálægt sögulegu lágmarki, sem skýrir lága veiðiráðgjöf.“\nVið spurningu um það hvort áreiðanlegri gögn um stöðu grásleppustofnins myndu fást við beitingu annarra veiðarfæra en botntrolls svara þeir Guðmundur og James:\n„Við höfum vissulega rætt hvort aðrar aðferðir eða tímaraðir gætu mögulega verið betri í að meta stærð grásleppustofnsins. Einn leiðangur sem hefur verið skoðaður í því samhengi er svokallaður makrílleiðangur í júlí sem nær yfir stórt svæði Norðaustur-Atlantshafsins. Þar erum við að fá hrognkelsi í flestum yfirborðstogum líkt og skýrslur okkar hafa getið um, en hins vegar er óvissa um dreifingu, far og stofngerð þess, þ.e.a.s. hvaða hrygningarstofni þau tilheyri – t.d. frá Íslandi, Grænlandi, Noregi, Danmörku – og hvernig far þeirra er. Við getum því ekki notað þá tímaröð allavega ennþá til að ákvarða vísitölu um stærð grásleppustofnsins við Ísland.“\nHegðunarmynstur og dreifing grásleppu á Íslandsmiðum gerir mögulegt að veiða tegundina í nægilegu magni með botnvörpu til að hægt sé að byggja stofnmat tegundarinnar meðal annars á niðurstöðum úr togararalli. Þetta er mat vísindamanna Hafrannsóknastofnunar.\nGráleppusjómenn hafa kvartað sáran undan lítilli ráðgjöf stofnunarinnar um hámarksafla á vertíðinni 2025, en ráðgjöfin nam aðeins 2.760 tonnum sem er 32% minni hámarksafli en í ráðgjöf stofnunarinnar fyrir síðasta ár.\nHafa grásleppusjómenn m.a. haldið því fram að ekki sé hægt að taka ráðgjöfina alvarlega þar sem hún byggist á trollveiðum en grásleppa sé uppsjávarfiskur sem veiddur er í net. Jafnframt benda grásleppusjómenn á að mjög góð veiði hefur verið á miðunum þessa grásleppuvertíð.\nAðgangur að þessari frétt í fullri lengd krefst áskriftar.<br/>\n            Til þess að lesa hana þarftu að skrá þig inn.\nErtu ekki með notendaaðgang? <a href=\"/minar-sidur/nyskraning/\" target=\"_blank\">Fara í nýskráningu</a>.\n<a href=\"/minar-sidur/breyta-lykilordi/\">Gleymt lykilorð?</a>\nÞú ert innskráð(ur) sem <strong id=\"mnga-user-name\">...</strong> en ert ekki með áskrift.\nAðgangur að þessari frétt í fullri lengd krefst áskriftar að Morgunblaðinu,\n        rafræns aðgangs á borð við vikupassa eða séráskriftar að viðkomandi efnisflokki\n        á mbl.is."
  },
  {
    "article_source": "mbl",
    "article_title": "Þungar áhyggjur af hækkun veiðigjalda",
    "article_url": "https://www.mbl.is/200milur/frettir/2025/05/08/thungar_ahyggjur_af_haekkun_veidigjalda/",
    "article_date": "2025-05-08",
    "article_description": "<img align=\"left\" alt=\"Hanna Katrín Friðriksson atvinnuvegaráðherra sést mæla fyrir frumvarpi um breytingar á veiðigjaldi.\" src=\"https://c.arvakur.is/frimg/1/56/54/1565462A.jpg\" style=\"margin: 0 1em 1em 0;\" />\nStjórn Vestfjarðastofu lýsir yfir þungum áhyggjum af frumvarpi ríkisstjórnarinnar um hækkun á veiðigjaldi og væntanlegum áhrifum þess á atvinnulíf og samfélög á Vestfjörðum. Þetta kemur fram í tilkynningu sem send var á mbl.is.",
    "article_text": "<span>Stjórn Vestfjarðastofu lýsir yfir þungum áhyggjum af frumvarpi ríkisstjórnarinnar um hækkun á veiðigjaldi og væntanlegum áhrifum þess á atvinnulíf og samfélög á Vestfjörðum. Þetta kemur fram í tilkynningu sem send var á mbl.is.</span>\n<span>Stjórnin segir jafnframt að miðað við þær forsendur sem liggja að baki breytingu á veiðigjaldi megi telja ljóst að áhrifin verði mjög íþyngjandi og koma afar hart niður á litlum og meðalstórum bolfiskútgerðum. Á Vestfjörðum eru eingöngu litlar og meðalstórar útgerðir í bolfiskveiðum og vinnslu. </span>\n<span>Stjórnin vísar í greiningu Deloitte og vestfirskra sjávarútvegsfyrirtækja á ársreikningum þeirra og segja áformin óásættanleg með tilliti til mikillar skerðingar á samkeppnishæfni og framlegð þessara sjávarútvegsfyrirtækja. Slíkur skortur á samkeppnishæfni kemur niður á endurnýjun á tækjabúnaði og fjárfestingu í framþróun, nýsköpun og þjónustukaupum. </span>\n<span>Þá lýsir stjórnin því yfir að þrátt fyrir að frítekjumark hafi verið hækkað falli sú hækkun í raun niður vegna aukins þunga í gjaldtöku á þorsk og ýsu í nýjustu breytingum frumvarpsins. Stjórnin krefst þess að misræmi milli útreikninga ráðuneytis og SFS verði gert skýrt til þess að hægt sé að treysta útreikningum vegna áhrifa af frumvarpinu.</span>\n<span>Að lokum skorar stjórn Vestfjarðarstofu á stjórnvöld að bregðast hratt við og endurskoða enn frekar tillögu sína um hækkun á veiðigjaldi þannig að tekið verði tillit til réttmætra áhyggja atvinnulífs og sveitarfélaga á Vestfjörðum. „Það er lágmarkskrafa að áhrifin af hærra veiðigjaldi á samfélög á Vestfjörðum verði könnuð með ítarlegri hætti áður en lengra er haldið,“ segir í yfirlýsingunni.</span>"
  },
  {
    "article_source": "mbl",
    "article_title": "Vilja takmarka erlent eignarhald í eldi",
    "article_url": "https://www.mbl.is/200milur/frettir/2025/05/08/vilja_takmarka_erlent_eignarhald_i_eldi/",
    "article_date": "2025-05-08",
    "article_description": "<img align=\"left\" alt=\"Sigurður Ingi Jóhannsson, þingmaður Framsóknarflokksins, segir mikilvægt að eignarhald erlendra aðila í íslensku eldi verði takmarkað við 25% hlut.\" src=\"https://c.arvakur.is/frimg/1/54/79/1547918A.jpg\" style=\"margin: 0 1em 1em 0;\" />\nFramsóknarflokkurinn hefur lagt til að erlent eignarhald í félögum sem stunda fiskeldi á Íslandi verði takmarkað við 25%. Er markmiðið sagt vera að tryggja að íslenskt samfélag njóti ávinningsins sem skapast af rekstrinum.",
    "article_text": "Framsóknarflokkurinn hefur lagt til að erlent eignarhald í félögum sem stunda fiskeldi á Íslandi verði takmarkað við 25%. Er markmiðið sagt vera að tryggja að íslenskt samfélag njóti ávinningsins sem skapast af rekstrinum.\nÞetta segir Sigurður Ingi Jóhannsson formaður Framsóknarflokksins í <a href=\"https://www.mbl.is/greinasafn/grein/1887921/?item_num=1&amp;searchid=03241a67ed0889a6f59b9f396c22e2f7a7189e1c\" target=\"_blank\">aðsendri grein í Morgunblaðinu</a> í dag þar sem hann vekur athygli á þingsályktunartillögu sem liggur fyrir Alþingi.\n„Laxeldi í sjó hefur á undanförnum árum vaxið hraðar en flestar aðrar atvinnugreinar á Íslandi. Þessi ört stækkandi atvinnugrein nýtir stórbrotnar auðlindir okkar; hafsvæðið, hreina orku, vatnið og landið sjálft. Í ljósi þess að áðurnefndar auðlindir eru takmarkaðar er mikilvægt að horfa til framtíðar með langtímahagsmuni þjóðarinnar að leiðarljósi þegar kemur að eignarhaldi og stjórn þessa geira,“ skrifar Sigurður Ingi.\nBendir hann á að stór hluti sjókvíeldisfyrirtækja á Íslandi sé í eigu erlendra aðila. „Erlend fjárfesting er mikilvæg íslensku samfélagi, en það má ekki gleymast að yfirráð yfir auðlindum og lykilinnviðum eiga að vera í höndum þjóðarinnar sjálfrar.“\nÞá sé markmiðið að tryggja innlend yfirráð yfir lykilauðlindum. „Með því styrkjum við sjálfsforræði Íslendinga yfir atvinnustarfsemi sem byggir á þjóðarauði, rétt eins og gert hefur verið í sjávarútvegi um árabil. Við tryggjum að ábatinn verði nýttur innanlands til að efla byggðir, stuðla að nýsköpun, standa undir vaxandi kröfum um sjálfbærni og verja náttúru landsins.“\nVekur Sigurður Ingi athygli á því að löggjöf sem myndi takmarka erlent eignarhald eldisfyrirtækja sé ekki einsdæmi og bendir hann á sambærilegt fyrirkomulag í Færeyjum.\nÞrjú stærstu félögin sem stunda sjókvíaeldi við Íslandsstrendur eru Kaldvík á Austfjörðum og Arnarlax og Arctic Fish á Vestfjörðum. Félögin þrjú eru öll skráð í kauphöll í gegnum norsk eignarhaldsfélög.\nStærsti hluthafi Kaldvíkur er Austur Holding AS sem fer með 55,29% hlut, en það félag er í sameiginlegri eigu norska félagsins Måsøval Eiendom sem á 70,7% hlutafjár og Ísfélagsins sem á 29,3% þess, þannig á Ífélagið 16% hlut í Kaldvík. Þá eru meðal stærstu hluthafa í Kaldvík útgerðarfélögin Skinney-Þinganes sem fer með 11,87% og Eskja sem fer með 2,88%.\nAð minnsta kosti 46% hlutafé Kaldvíkur er á höndum íslenskra fjárfesta.\nÍ tilfelli Arnarlax er meirihluti hlutabréfa í eigu norska laxeldisfyrirtækisins SalMar sem fer með 52,48%. Þá er verulegur hluti félagsins í eigu erlendra banka og sjóða en einhverjir íslenskir aðilar fara með hluti í gegnum slíka aðila, t.a.m. í gegnum J.P. Morgan Bank Luxembourg S.A. sem fer með 9,58%. Auk þess fer Íslandsbanki með 7,54% hlut í félaginu.\nNorski laxeldisrisinn Mowi er eigandi 51,28% hlutar í Arctic Fish en Síldarvinnslan er næst stærsti hluthafinn með 34,19%. Síldarvinnslan er einnig með hluti í gegnum J.P. Morgan SE sem er skráður fyrir 6,27%. Restin af hlutafé félagsins er í eigu fjárfestingasjóða og banka en Landsbankinn og Íslandsbanki fara samanlagt með um 2,5% hlut."
  },
  {
    "article_source": "mbl",
    "article_title": "Hjónin saman á strandveiðum",
    "article_url": "https://www.mbl.is/200milur/frettir/2025/05/08/hjonin_saman_a_strandveidum/",
    "article_date": "2025-05-08",
    "article_description": "<img align=\"left\" alt=\"Rakel SH á Grundarfjarðarbrún í vikunni. Ómar og Ingibjörg við veiðarfærin og fullt af fínum þorski.\" src=\"https://c.arvakur.is/frimg/1/56/59/1565939A.jpg\" style=\"margin: 0 1em 1em 0;\" />\n„Við hjónin erum samrýmd og ágætlega fiskin,“ segir Ómar Marísson sjómaður í Ólafsvík. Hann gerir út strandveiðibátinn Rakel SH 700 og saman eru um borð Ómar og Ingibjörg Steinþórsdóttir kona hans",
    "article_text": "„Fiskurinn sem kemur svona snemma á vorin er einstaklega fallegur og verður því eftirsóttur. Meðalverðið á markaðnum er um 500 krónur á kílóið; ágæt upphæð sem dugar til þess að fólk geti haft strandveiðarnar sem þokkalegt viðurværi hluta ársins. Svo er líklegt að fiskurinn færi sig fjær þegar líður á sumarið og þá myndum við færa okkur líka. Hugsanlega róa þeir frá Bolungarvík, þó að ekkert sé ákveðið enn,“ segir Ómar Marísson sjómaður.\n„Við hjónin erum samrýmd og ágætlega fiskin,“ segir Ómar Marísson sjómaður í Ólafsvík. Hann gerir út strandveiðibátinn Rakel SH 700 og saman eru um borð Ómar og Ingibjörg Steinþórsdóttir kona hans. Þau hafa verið saman á strandveiðum í mörg ár og kunna því vel.\nNærri lætur að um 100 bátar séu gerðir út frá höfnum í Snæfellsbæ á standveiðunum sem hófust í vikubyrjun. Ekki þarf að fara nema 1-2 sjómílur út frá Ólafsvík til að vera á fengsælli slóð.\n„Á þriðjudaginn vorum við þar sem heitir Grundarfjarðarbrún sem er 3-4 sjómílur héðan frá Ólafsvík. Fórum við út um hádegi og komum í land um kvöldmat með þau 774 kíló sem eru leyfilegur dagskammtur. Flestir sem voru á sjó þennan dag náðu skammtinum sínum alveg leikandi,“ segir Ómar. Hann sveiflaði krókskjaka sínum lipurlega þegar Alfons Finnsson, sjómaður og fréttaritari Morgunblaðsins í Ólafsvík, sem gerir út bátinn Svövu SH, renndi fram hjá þeim.\nAðgangur að þessari frétt í fullri lengd krefst áskriftar.<br/>\n            Til þess að lesa hana þarftu að skrá þig inn.\nErtu ekki með notendaaðgang? <a href=\"/minar-sidur/nyskraning/\" target=\"_blank\">Fara í nýskráningu</a>.\n<a href=\"/minar-sidur/breyta-lykilordi/\">Gleymt lykilorð?</a>\nÞú ert innskráð(ur) sem <strong id=\"mnga-user-name\">...</strong> en ert ekki með áskrift.\nAðgangur að þessari frétt í fullri lengd krefst áskriftar að Morgunblaðinu,\n        rafræns aðgangs á borð við vikupassa eða séráskriftar að viðkomandi efnisflokki\n        á mbl.is."
  },
  {
    "article_source": "mbl",
    "article_title": "„Er kannski á leiðinni til okkar í hvalstöðina“",
    "article_url": "https://www.mbl.is/200milur/frettir/2025/05/08/8222_er_kannski_a_leidinni_til_okkar_i_hvalstodina_/",
    "article_date": "2025-05-08",
    "article_description": "<img align=\"left\" alt=\"Hvalir eru fáséðir í Hvalfirði og því vakti hnúfubakur athygli.\" src=\"https://c.arvakur.is/frimg/1/56/59/1565948A.jpg\" style=\"margin: 0 1em 1em 0;\" />\n&amp;bdquo;Hann er kannski á leiðinni til okkar í hvalstöðina,&amp;ldquo; segir Kristján Loftsson, framkvæmdastjóri Hvals hf., í gamansömum tón í samtali við Morgunblaðið og bætir því við að sé svo þurfi kannski ekki að fara út á báti til að ná í þá í framtíðinni.",
    "article_text": "Hvalfjörður sé þó djúpur og ákjósanlegur fyrir hvali til athafna. Hnúfubakarnir séu vísast í æti í firðinum, í seiðum eða smáfiski.\nMikil fjölgun hefur orðið í stofni hnúfubaks undanfarin ár og fram hefur komið að þessi hvalategund er farin að hafa vetursetu við landið sem er breyting frá því sem áður var. Hann sé inni á flóum og fjörðum allt árið.\nBæði talsmenn sjómanna og útvegsmanna hafa bent á stóraukið afrán hnúfubaks úr fiskistofnum við landið, ekki síst loðnu, en fæða hnúfubaks er talin vera fiskur að helmingi. Bent hefur verið á ónógar rannsóknir á fæðuvali hnúfubaks og áhrifum af afráni hans og annarra hvalastofna á stærð nytjastofna við Ísland.\nRétt er að halda því til haga að hnúfubakur hefur verið friðaður hér við land undanfarna áratugi.\n„Hann er kannski á leiðinni til okkar í hvalstöðina,“ segir Kristján Loftsson, framkvæmdastjóri Hvals hf., í gamansömum tón í samtali við Morgunblaðið og bætir því við að sé svo þurfi kannski ekki að fara út á báti til að ná í þá í framtíðinni.\nÁ forsíðu Morgunblaðsins í gær birtist mynd af hnúfubak sem svamlaði í Hvalfirði, en í fréttinni var haft eftir framkvæmdastjóra hvalaskoðunarfyrirtækisins Eldingar að aldrei hefði hvalur sést í Hvalfirði í þann aldarfjórðung sem fyrirtækið hefur boðið upp á hvalaskoðunarferðir.\nKristján hefur áratuga reynslu af hvalveiðum og var hann spurður hvort hann hefði orðið hvala var í Hvalfirði í sinni tíð. Hann segir svo ekki vera, hann hafi áður fyrr séð stöku smáhveli í Hvalfirði, en aldrei stærri hvali eins og hnúfubak, sem nú eru sagðir nokkrir í firðinum. Stórhveli eins og langreyður segir Kristján að haldi sig venjulega fjarri landi, en ekki inni á fjörðum.\nAðgangur að þessari frétt í fullri lengd krefst áskriftar.<br/>\n            Til þess að lesa hana þarftu að skrá þig inn.\nErtu ekki með notendaaðgang? <a href=\"/minar-sidur/nyskraning/\" target=\"_blank\">Fara í nýskráningu</a>.\n<a href=\"/minar-sidur/breyta-lykilordi/\">Gleymt lykilorð?</a>\nÞú ert innskráð(ur) sem <strong id=\"mnga-user-name\">...</strong> en ert ekki með áskrift.\nAðgangur að þessari frétt í fullri lengd krefst áskriftar að Morgunblaðinu,\n        rafræns aðgangs á borð við vikupassa eða séráskriftar að viðkomandi efnisflokki\n        á mbl.is."
  },
  {
    "article_source": "mbl",
    "article_title": "Sheffield United í kjörstöðu",
    "article_url": "https://www.mbl.is/sport/enski/2025/05/08/sheffield_united_i_kjorstodu/",
    "article_date": "2025-05-08",
    "article_description": "<img align=\"left\" alt=\"Chris Wilder er knattspyrnustjóri Sheffield United. [Credit: AFP]\" src=\"https://c.arvakur.is/frimg/1/48/11/1481139A.jpg\" style=\"margin: 0 1em 1em 0;\" />\nSheffield United er komið langt með að tryggja sér sæti í úrslitaleik umspils ensku B-deildarinnar í knattspyrnu karla um eitt laust sæti í úrvalsdeildinni eftir að hafa unnið Bristol City 3:0 á útivelli í kvöld.",
    "article_text": "Sheffield United er komið langt með að tryggja sér sæti í úrslitaleik umspils ensku B-deildarinnar í knattspyrnu karla um eitt laust sæti í úrvalsdeildinni eftir að hafa unnið Bristol City 3:0 á útivelli í kvöld.\nUm fyrri leik liðanna var að ræða og mætast þau aftur í Sheffield næstkomandi mánudagskvöld.\nVendipunkturinn í leiknum var undir lok fyrri hálfleiks þegar Rob Dickie togaði Kieffer Moore niður í vítateig sem aftasti maður og fékk fyrir vikið beint rautt spjald.\nSheffield fékk auk þess vítaspyrnu og úr henni skoraði Harrison Burrows af miklu öryggi.\nÍ síðari hálfleik bættu þeir Andre Brooks og Callum O’Hare við mörkum og tryggðu gestunum þannig öruggan sigur."
  },
  {
    "article_source": "mbl",
    "article_title": "Fyrsta árið lyginni líkast",
    "article_url": "https://www.mbl.is/sport/golf/2025/05/08/fyrsta_arid_lyginni_likast/",
    "article_date": "2025-05-08",
    "article_description": "<img align=\"left\" alt=\"Gunnlaugur Árni Sveinsson er að gera glæsilega hluti.\" src=\"https://c.arvakur.is/frimg/1/55/69/1556999A.jpg\" style=\"margin: 0 1em 1em 0;\" />\nUndanfarið ár hefur verið afskaplega viðburðaríkt fyrir Gunnlaug Árna Sveinsson, 19 ára kylfing úr GKG, sem varð á dögunum fyrsti Íslendingurinn í sögunni sem er valinn til þátttöku í Arnold Palmer Cup, sterkasta áhugamannamóti heims",
    "article_text": "Undanfarið ár hefur verið afskaplega viðburðaríkt fyrir Gunnlaug Árna Sveinsson, 19 ára kylfing úr GKG, sem varð á dögunum fyrsti Íslendingurinn í sögunni sem er valinn til þátttöku í Arnold Palmer Cup, sterkasta áhugamannamóti heims.\n„Það er mjög mikill heiður og gaman að vera valinn. Ég er stoltur að hafa verið valinn til þess að taka þátt. Það er mikil vinna á bak við það og það er gaman að sjá hana skína smátt og smátt í gegn,“ sagði Gunnlaugur við Morgunblaðið.\nÍ Arnold Palmer Cup, sem fer fram í byrjun júní í Suður-Karólínuríki, er stuðst við svipað fyrirkomulag og í Ryder-bikarnum, þar sem lið Bandaríkjanna etur kappi við lið Evrópu. Í fyrrnefnda mótinu keppir lið Bandaríkjanna hins vegar gegn alþjóðlegu liði.\n„Já, þetta er í rauninni mjög svipað Ryder-bikarnum nema að þetta eru Bandaríkin á móti restinni af heiminum. Það er valið úr bestu háskólakylfingunum. Við reynum að vinna bikarinn fyrir heiminn!“ sagði hann.\nMargir af bestu kylfingum heims hafa tekið þátt í Arnold Palmer Cup, þeirra á meðal Bandaríkjamennirnir Bryson DeChambeau, Justin Thomas, Collin Morikawa og Rickie Fowler ásamt Svíanum Ludvig Åberg.\nGunnlaugur er á sínu fyrsta ári í bandaríska háskólagolfinu þar sem hann nemur við LSU-háskólann í Baton Rouge í Louisiana-ríki.\nGengi kylfingsins unga hefur verið með nokkrum ólíkindum á fyrsta árinu en hann hefur til að mynda unnið eitt mót og verið á meðal sex efstu manna í sex af 11 mótum á tímabilinu í háskólagolfinu.\nÍ lok síðasta árs var Gunnlaugur eini nýliðinn á Fred Haskins-listanum yfir bestu háskólakylfingana í Bandaríkjunum og var þá valinn besti kylfingur ársins af GSÍ í fyrsta sinn. Einnig keppti hann fyrir Íslands hönd á Evrópumótinu í liðakeppni sem tryggði sér þátttökurétt í efstu deild á þessu ári og hafnaði í 9. sæti á opna breska áhugamannamótinu, sem er eitt það sterkasta.\nÞessi góði árangur sá til þess að Gunnlaugur varð fyrsti Íslendingurinn sem var valinn í Evrópuúrval áhugakylfinga og tók þar þátt í Bonallack Trophy gegn úrvalsliði Asíu og Eyjaálfu í Sameinuðu arabísku furstadæmunum í janúar.\nHann hefur því flogið upp heimslista áhugamanna, komst hæst upp í 38. sæti og er nú í 41. sæti ásamt því að vera í 21. sæti á lista yfir bestu háskólakylfinga Bandaríkjanna. Enginn íslenskur kylfingur hefur komist svo ofarlega á heimslista áhugamanna.\n<strong>Viðtalið í heild sinni er á íþróttasíðum Morgunblaðsins í dag</strong>"
  },
  {
    "article_source": "mbl",
    "article_title": "Gaman að skora gegn risunum",
    "article_url": "https://www.mbl.is/sport/korfubolti/2025/05/08/gaman_ad_skora_gegn_risunum/",
    "article_date": "2025-05-08",
    "article_description": "<img align=\"left\" alt=\"Ægir Þór Steinarsson í Síkinu í kvöld.\" src=\"https://c.arvakur.is/frimg/1/56/62/1566242A.jpg\" style=\"margin: 0 1em 1em 0;\" />\nÆgir Þór Steinarsson átti mjög góðan leik fyrir Stjörnuna í kvöld þegar lið hans sótti Tindastól heim í Síkið á Sauðárkróki.",
    "article_text": "Ægir Þór Steinarsson átti mjög góðan leik fyrir Stjörnuna í kvöld þegar lið hans sótti Tindastól heim í Síkið á Sauðárkróki.\nEkki dugði frammistaðan til sigurs þar sem Tindastóll vann leikinn 93:90 eftir að hafa skorað átta síðustu stigin. Liðin voru í fyrsta leik úrslitaseríunnar um Íslandsmeistaratitil karla í körfuknattleik.\n„Körfuboltinn er þannig að það getur margt gerst á stuttum tíma og þannig var það í kvöld. Við vorum með leikinn í höndunum þegar innan við mínúta var eftir. Þeir settu bara tvo þrista og komust yfir. Við fengum sénsa á að vinna en það er bara stutt á milli í þessu. Það gerist mjög oft og þetta er ekki í fyrsta skiptið sem leikur dettur öðru hvoru megin í blálokin í þessari úrslitakeppni. Þetta er bara einn leikur og við höldum bara áfram í næsta leik,“ sagði Ægir við mbl.is eftir leikinn.\nÆgir var mjög sterkur í leiknum og ekki síst undir körfu Tindastóls. Þangað skaust hann ítrekað til að setja tvö stig á töfluna og réðu turnarnir í vörn Stólanna ekkert við kappann.\n<em>Það hlýtur að vera gaman að hlaupa svona inn í teig og skora gegn risunum?</em>\n„Auðvitað er það gaman. Maður er minni en aðrir og þarf að nýta hraðann og ýmsa tækni til að komast á hringinn. Þetta gekk að mestu leyti bara ágætlega. Mér fannst fínt jafnvægi í leiknum okkar. Við vorum að skora alls konar körfur. Það var mjög jákvætt og verður tekið með í næsta leik.“\n<em>Það er stutt á milli leikja og þig eruð nýkomnir úr oddaleik gegn Grindvíkingum. Var það eitthvað hamlandi?</em>\n„Það hafði engin áhrif. Þú sást það í dag að við vorum að hlaupa yfir þá mestallan leikinn. Við vorum í standi og verðum það. Við erum að standa okkur vel utan vallar í endurheimtinni og notum ýmis góð ráð til þess. Það eru allskyns lítil prósent sem skipta máli.“\n<em>Það var sér frétt um þig í dag að þú værir að spila þinn fyrsta leik í lokaúrslitum á Íslandi í kvöld. Var fiðringur í þér?</em>\n„Já, vissulega. Ég hef spilað í Evrópu í lokaúrslitum og ég tel mig hafa góða reynslu þaðan en þetta var nýtt. Það er alltaf fiðringur að koma að spila hér. Geggjuð stemning og frábær mæting.“\n<em>Hlynur Bæringsson virðist vera að yngjast ef eitthvað er. Hans hlutverk er stórt hjá ykkur.</em>\n„Hans gildi eru bara þannig. Hann er alltaf á fullu og er vanur vinnusemi og dugnaði. Hann stendur sig frábærlega og er dýrmætur fyrir okkur.“\n<em>Hann hefur unnið titil og spilað í nokkrum úrslitaseríum. Er hann ekki sífellt að miðla til ykkar einhverju góðu og gagnlegu?</em>\n„Auðvitað, hann er alltaf að miðla einhverri reynslu til okkar. Það er alltaf hægt að sækja í viskubrunninn hjá honum ef það er eitthvað sem vantar,“ sagði Ægir Þór að lokum."
  },
  {
    "article_source": "mbl",
    "article_title": "Þetta er aldrei búið í þessari íþrótt",
    "article_url": "https://www.mbl.is/sport/korfubolti/2025/05/08/thetta_er_aldrei_buid_i_thessari_ithrott/",
    "article_date": "2025-05-08",
    "article_description": "<img align=\"left\" alt=\"Benedikt Guðmundsson ræðir við sína menn í leikhléi á Sauðárkróki í kvöld.\" src=\"https://c.arvakur.is/frimg/1/56/62/1566240A.jpg\" style=\"margin: 0 1em 1em 0;\" />\nHinn margreyndi þjálfari Benedikt Guðmundsson slapp fyrir horn með Tindastólslið sitt í kvöld.",
    "article_text": "Hinn margreyndi þjálfari Benedikt Guðmundsson slapp fyrir horn með Tindastólslið sitt í kvöld.\nLiðið spilaði gegn Stjörnunni í fyrsta leik lokaúrslita Íslandsmóts karla í körfubolta og vann 93:90 eftir ævintýralega lokamínútu þar sem Tindastóll skoraði átta síðustu stigin. Hann hafði þetta að segja í viðtali við mbl.is.\n„Það fyrsta sem manni dettur í hug er bara þessi íþrótt. Hvað hún er ótrúleg. Maður er búinn að vera lengi í þessu og heldur að maður sé búinn að upplifa flest eða allt. Svo gerist alltaf eitthvað sem maður hefur ekki upplifað. Þannig að þetta bara datt algjörlega okkar megin. Ég er bara ánægður að vera á réttum enda á þessum leik í lokin.“\n<em>Þið megið vera ánægðir með það. Það var ekki margt sem benti til þess að þið næðuð að krafla ykkur til baka eftir erfiðan seinni hálfleik.</em>\n„Við erum ellefu undir, svo átta undir. Við erum fimm undir þegar tæpar fimmtíu sekúndur eru eftir. Þetta er aldrei búið í þessari íþrótt. Maður hefur séð mikið gerast á töluvert færri sekúndum þannig að það er alltaf von. Það er sterkt að enda þetta á 8:0 kafla á lokamínútunni og vinna þetta svona. Ég verð að hrósa strákunum fyrir að hafa náð að klára þetta.“\n<em>Þið tókuð leikhlé í stöðunni 85:90 og 48 sekúndur eftir. Ægir virtist vera að klára leikinn fyrir Stjörnuna.</em>\n„Ægir setur risa tvist fremst á körfuna og þá héldu flestir að þetta væri búið en eins og ég segi þá er margt sem getur gerst á skömmum tíma. Tveir þristar og varið skot í millitíðinni. Skrautleg sending á Davis Geks sem rétt náði boltanum til að skjóta úr horninu. Það var akkúrat maðurinn sem manni leið vel með að væri opinn í horninu á þessum tíma. Auðvitað setti hann þetta bara niður.“\nÞá var Tindastóll allt í einu í forustu 91:90 en það var samt eitthvað eftir og áður en yfir lauk hafði Ægir Þór loks verið stöðvaður og tvö víti í blálokin breyttu stöðunni í 93:90.\nTindastóll er með þrjá stóra og nautsterka leikmenn sem ættu að vera allsráðandi undir körfunum en þeim gekk brösulega í kvöld. Benedikt var spurður út í þeirra framlag en Dimitrios Agravanis var sérlega slakur undir körfu Stjörnumanna og hitti illa. Stórir menn fá kannski minna undir körfunni en aðrir.\n„Ég hef lengi verið á því að það megi koma aðeins meira við stóra og sterka menn. Oft á tíðum vorum við bara full mjúkir. Við þurfum að vera meira granítharðir og ákveðnari Þú ferð bara sterkt upp og þá færð þú frekar villuna ef brotið er á þér. Þetta er svona“ sagði Benedikt og glotti.\n<em>Þessir risar þínir eru hreinlega að skila mun meiru utan þriggja stiga línunnar. Þetta er hálf öfugsnúið.</em>\n„Dimitrios getur spilað inni og úti. Hann vill meina að það sé meira brotið á sér undir körfunni. Við viljum að hann nýti hæðina og styrkinn til að refsa mönnum inni í teig. Það gekk ekkert allt of vel hjá honum í kvöld. Ég hef óbilandi trú á öllum í mínu liði. Ég trúi og treysti því að þeir skili okkur sigrum“\n<em>Nú eru liðin í lokaúrslitum og þá virðist mega meira.<br><br/></br></em>„Jú það er víst alltaf þannig. Leyfið samt stóru mönnunum að fara á vítalínuna, ekki bara bakvörðunum“ sagði Benedikt léttur að lokum."
  },
  {
    "article_source": "mbl",
    "article_title": "Ótrúlegur sigur Tindastóls",
    "article_url": "https://www.mbl.is/sport/korfubolti/2025/05/08/otrulegur_sigur_tindastols/",
    "article_date": "2025-05-08",
    "article_description": "<img align=\"left\" alt=\"Hlynur Bæringsson, Sigtryggur Arnar Björnsson og Hilmar Smári Henningsson í leiknum í Síkinu í kvöld.\" src=\"https://c.arvakur.is/frimg/1/56/62/1566220A.jpg\" style=\"margin: 0 1em 1em 0;\" />\nFyrsti leikur í lokaúrslitum Íslandsmóts karla í körfuknattleik fór fram í stappfullu Síkinu á Sauðárkróki í kvöld.",
    "article_text": "Fyrsti leikur í lokaúrslitum Íslandsmóts karla í körfuknattleik fór fram í stappfullu Síkinu á Sauðárkróki í kvöld.\nTvö bestu lið landsins Tindastóll og Stjarnan áttust þar við. Leikurinn var eins spennandi og leikir geta orðið og endaði hann 93:90 fyrir Tindastól eftir ævintýralegan viðsnúning á lokamínútu leiksins.\nTindastóll hefur þar með tekið forystuna í einvíginu og næsti leikur liðanna verður spilaður í Garðabæ á sunnudagskvöldið kl. 20:15.\nTindastóll setti tóninn í byrjun leiks og skoraði haug af þriggja stiga körfum. Fyrr en varði var staðan 12:3 en Stjarnan hristi fljótlega af sér hrollinn og fór að slá frá sér. Heimamenn voru alltaf einum eða tveimur skrefum á undan og gekk leikur þeirra nokkuð vel. Staðan eftir fyrsta leikhlutann var 26:22 fyrir Tindastól.\nAllan annan leikhlutann var Stjarnan að elta. Varnarleikur beggja liða varð ákafari og leikurinn harðari. Töluvert var um mistök og Tindastólsmenn gátu ekki skorað á löngum kafla, þrátt fyrir að fá fín færi undir Stjörnukörfunni. Gestirnir komust loks yfir rétt fyrir hálfleik en Tindastóll átti síðustu körfuna og staðan í hálfleik var 43:42.\nÍ þriðja leikhlutanum skiptust liðin á forustu ansi oft en Stjörnumenn voru meira sannfærandi í sínum leik. Þeir komust í 63:58 og var Hilmar Smári Henningsson allt í öllu á báðum endum vallarins. Stórir póstar í liði Tindastóls virtust ekki klárir í alvöru baráttu og slagsmál og fóru því ekki vel út úr viðskiptum sínum við Stjörnumenn.\nStaðan í byrjun lokaleikhlutans var 74:69 fyrir Stjörnuna og voru gestirnir með forskot lengi vel. Benedikt Guðmundsson, þjálfari Tindastóls, fann engar lausnir. Þrátt fyrir gott framlag frá Sigtryggi Arnari og Dederick Basile þá náðu Tindastólsmenn aðeins að minnka muninn í eitt stig áður en Ægir Þór Steinarsson virtist vera að loka þessu. Hann kom Stjörnunni í 90:85 þegar skammt var eftir.\nÞað sem svo gerðist fer eflaust í sögubækur Skagfirðinga. Á örskotsstundu settu Tindastólsmenn tvo þrista og komust yfir, 91:90. Í millitíðinni varði Sadio Doucoure skot frá Orra Gunnarssyni og allt í einu voru Tindastólsmenn komnir yfir. Heimamenn náðu síðan loks að loka á Ægi Þór og lokatölur urðu 93:90.\nEinna skemmtilegast var að fylgjast með smæstu leikmönnum liðanna. Ægir Þór Steinarsson var óragur við að keyra inn í teig hjá Skagfirðingum og hann skoraði fjölmargar körfur þannig. Risarnir í liði Stólanna réðu ekkert við hann og voru hvergi nálægt því að verja skot frá honum eða trufla hann það mikið að hann klikkaði. Það tókst í lokin þegar Ægir hefði getað komið Stjörnunni í 92:91.\nDederick Basile var einnig öflugur undir körfunni en hann var meira í að taka fráköst og var fallegt að sjá hann kljást við höfðingjann Hlyn Bæringsson í háloftunum. Basile hafði þar oftar en ekki betur. Sá stutti tók svo liðið á herðarnar á lokakaflanum og það var fyrst og fremst hann sem dró Stólana upp úr dýinu sem þeir virtust fastir í.\nGangur leiksins:: 12:3, 17:10, 24:16,<span> </span><strong>26:22</strong>, 31:27, 31:29, 39:37,<span> </span><strong>43:42</strong>, 49:50, 58:59, 61:67,<span> </span><strong>69:74</strong>, 71:77, 76:84, 82:86,<span> </span><strong>93:90</strong>.\n<strong>Tindastóll</strong>: Dedrick Deon Basile 25/9 fráköst, Sigtryggur Arnar Björnsson 19, Sadio Doucoure 13/6 fráköst/5 stoðsendingar, Dimitrios Agravanis 12/6 fráköst, Giannis Agravanis 8/6 fráköst/5 stoðsendingar, Adomas Drungilas 7/4 fráköst, Davis Geks 6, Ragnar Ágústsson 2, Pétur Rúnar Birgisson 1.\n<strong>Fráköst</strong>: 28 í vörn, 7 í sókn.\n<strong>Stjarnan</strong>: Hilmar Smári Henningsson 28/9 fráköst, Ægir Þór Steinarsson 24/12 fráköst/9 stoðsendingar, Shaquille Rombley 14/4 fráköst, Orri Gunnarsson 12/7 fráköst, Jase Febres 6/5 fráköst, Hlynur Elías Bæringsson 4/5 fráköst, Júlíus Orri Ágústsson 2.\n<strong>Fráköst</strong>: 32 í vörn, 11 í sókn.\n<strong>Dómarar</strong>: Sigmundur Már Herbertsson, Jóhannes Páll Friðriksson, Birgir Örn Hjörvarsson.\n<strong>Áhorfendur</strong>: 1500"
  },
  {
    "article_source": "mbl",
    "article_title": "Heldur áfram með Grindvíkingum",
    "article_url": "https://www.mbl.is/sport/korfubolti/2025/05/08/heldur_afram_med_grindvikingum/",
    "article_date": "2025-05-08",
    "article_description": "<img align=\"left\" alt=\"DeAndre Kane í leik með Grindavík í úrslitakeppninni.\" src=\"https://c.arvakur.is/frimg/1/56/62/1566223A.jpg\" style=\"margin: 0 1em 1em 0;\" />\nGrindvíkingar skýrðu frá því í kvöld að körfuboltamaðurinn DeAndre Kane myndi leika áfram með þeim á næsta keppnistímabili.",
    "article_text": "Grindvíkingar skýrðu frá því í kvöld að körfuboltamaðurinn DeAndre Kane myndi leika áfram með þeim á næsta keppnistímabili.\nKane, sem er 35 ára gamall Bandaríkjamaður með ungverskt vegabréf, kom til Grindvíkinga fyrir tveimur árum og hefur verið í algjöru lykilhlutverki hjá þeim undanfarin tvö tímabil.\nHann er með mikla reynslu og lék m.a. í tvö ár með Maccabi Tel Aviv frá Ísrael í EuroLeague, sterkustu deild Evrópu, og varð þá tvisvar ísraelskur meistari með liðinu. Þá lék hann m.a. í efstu deildum Grikklands, Spánar og Rússlands.\nKane tók fram skóna eftir tveggja ára hlé til að leika með Grindavíkurliðinu. Í úrslitakeppninni á undanförnum vikum skoraði hann 22 stig að meðaltali í leik, tók 10,6 fráköst og átti 6,9 stoðsendingar, ásamt því að spila gríðarlega sterkan varnarleik með liðinu."
  },
  {
    "article_source": "mbl",
    "article_title": "Komnir í úrslitakeppnina",
    "article_url": "https://www.mbl.is/sport/korfubolti/2025/05/08/komnir_i_urslitakeppnina/",
    "article_date": "2025-05-08",
    "article_description": "<img align=\"left\" alt=\"Martin Hermannsson var drjúgur með Alba í kvöld.\" src=\"https://c.arvakur.is/frimg/1/56/62/1566201A.jpg\" style=\"margin: 0 1em 1em 0;\" />\nMartin Hermannsson og félagar í Alba Berlín tryggðu sér í kvöld sæti í úrslitakeppninni um þýska meistaratitilinn í körfuknattleik með stórsigri gegn Göttingen á heimavelli, 101:69.",
    "article_text": "Martin Hermannsson og félagar í Alba Berlín tryggðu sér í kvöld sæti í úrslitakeppninni um þýska meistaratitilinn í körfuknattleik með stórsigri gegn Göttingen á heimavelli, 101:69.\nÞetta var lokaleikur Alba í deildinni en liðið situr hjá í lokaumferðinni um næstu helgi, og þetta er jafnframt í fyrsta sinn á tímabilinu sem liðið kemst í hóp sex efstu liðanna.\nEfstu sex liðin fara beint í átta liða úrslit en liðin í sjöunda til tíunda sæti fara í umspil um tvö síðustu sætin.\nMartin var næststigahæstur hjá Alba með 13 stig og næststoðsendingahæstur með sjö slíkar, og þá tók hann eitt frákast á 19 mínútum sem hann spilaði."
  },
  {
    "article_source": "mbl",
    "article_title": "Framkvæmdastjóri KKÍ sest á Alþingi",
    "article_url": "https://www.mbl.is/sport/korfubolti/2025/05/08/framkvaemdastjori_kki_sest_a_althingi/",
    "article_date": "2025-05-08",
    "article_description": "<img align=\"left\" alt=\"Hannes Sigurbjörn Jónsson, framkvæmdastjóri KKÍ.\" src=\"https://c.arvakur.is/frimg/1/56/60/1566007A.jpg\" style=\"margin: 0 1em 1em 0;\" />\nHannes Sigurbjörn Jónsson, framkvæmdastjóri Körfuknattleikssambands Íslands, tekur í dag sæti á Alþingi sem varamaður.",
    "article_text": "Hannes Sigurbjörn Jónsson, framkvæmdastjóri Körfuknattleikssambands Íslands, tekur í dag sæti á Alþingi sem varamaður.\nHannes var í öðru sæti á lista Samfylkingarinnar í Norðvesturkjördæmi í alþingiskosningunum í vetur og tekur nú sæti Örnu Láru Jónsdóttur sem var í fyrsta sæti listans."
  },
  {
    "article_source": "mbl",
    "article_title": "Boston í erfiðum málum",
    "article_url": "https://www.mbl.is/sport/korfubolti/2025/05/08/boston_i_erfidum_malum/",
    "article_date": "2025-05-08",
    "article_description": "<img align=\"left\" alt=\"Jayson Tatum með boltann í nótt en hann hefur ekki náð sér á strik fyrir Boston í þessu einvígi. [Credit: AFP]\" src=\"https://c.arvakur.is/frimg/1/56/59/1565953A.jpg\" style=\"margin: 0 1em 1em 0;\" />\nNew York Knicks hafði betur gegn Boston Celtics, 91:90, í öðrum leik liðanna í undanúrslitum Austurdeildar bandarísku NBA-deildar karla í körfubolta í Boston í nótt.",
    "article_text": "New York Knicks hafði betur gegn Boston Celtics, 91:90, í öðrum leik liðanna í undanúrslitum Austurdeildar bandarísku NBA-deildar karla í körfubolta í Boston í nótt.\nNew York er því komið í 2:0 eftir tvo sigra í Boston en næstu tveir leikir fara fram í New York. Fjóra sigra þarf til að komast í úrslitaeinvígi Austurdeildarinnar.\nAftur glataði Boston niður 20 stiga forystu sem liðið var búið að koma sér í í þriðja leikhluta og náði New York að koma til baka.\nKarl Anthony-Towns átti stórleik fyrir New York með 21 stig, 17 fráköst og eina stoðsendingu. Hjá Boston skoraði Derrick White 20 stig, tók níu fráköst og gaf fimm stoðsendingar.\nOklahoma City Thunder jafnaði þá einvígi sitt við Denver Nuggets með stæl eftir 43 stiga sigur, 149:106, í öðrum leik liðanna í undanúrslitum Vesturdeildarinnar.\nDenver vann fyrri leikinn með naumindum en Oklahoma var með mikla yfirburði í nótt.\nShai Gilgeous-Alexander skoraði 34 stig, tók fjögur fráköst og gaf átta stoðsendingar í liði Oklahoma en hjá Denver skoraði Nikola Jokic 17 stig, tók átta fráköst og gaf sex stoðsendingar."
  },
  {
    "article_source": "mbl",
    "article_title": "Brjóstahaldaralaus í gegnsæjum magabol",
    "article_url": "https://www.mbl.is/folk/frettir/2025/05/08/brjostahaldaralaus_i_gegnsaejum_magabol/",
    "article_date": "2025-05-08",
    "article_description": "<img align=\"left\" alt=\"Kristinu Cavallari er margt til lista lagt en hún tryllti fylgjendur sína á Instagram nýverið.\" src=\"https://c.arvakur.is/frimg/1/56/57/1565797A.jpg\" style=\"margin: 0 1em 1em 0;\" />\nÍ júní á síðasta ári viðurkenndi Cavallari að hún hefði farið í brjóstastækkun og lyftingu eftir að hafa átt þrjú börn með bandaríska ruðningskappanum Jay Cutler, en þau skildu árið 2022.",
    "article_text": "Hönnuðurinn, rithöfundurinn og leikkonan, Kristin Cavallari, gerði aðdáendur sína afar hamingjusama þegar hún sat fyrir brjóstahaldaralaus í gegnsæjum magabol þegar hún kynnti nýjustu skartgripalínu sína <em>Haven</em>.\nÍ júní á síðasta ári viðurkenndi Cavallari að hún hefði farið í brjóstastækkun og lyftingu eftir að hafa átt þrjú börn með bandaríska ruðningskappanum Jay Cutler, en þau skildu árið 2022.\nÁ myndunum sýnir hún línurnar í prjónuðum topp með hálsmen og eyrnalokka úr skartgripalínunni.\nCavallari hefur komið fram í raunveruleikaþáttunum <em>Laguna Beach: The Real Orange County </em>og <em>Get This Party Started</em>. Hún hefur einnig leikið aukahlutverk í <em>CSI: NY, The Middle</em>. Hún stofnaði fyrirtæki árið 2017 um skartgripahönnun sína Uncommon James og hefur síðan þá útvíkkað starfsemina í heimilis- og snyrtivörur.\nÞá hefur hún einnig skrifað bækur, <em>Balancing in Heels </em>(2016), og matreiðslubækurnar, <em>True Roots</em> (2018), <em>True Comfort</em> (2020) og<em> Truly Simple</em> (2023).\n<a href=\"https://www.instagram.com/p/DJUZRojPQXK/?utm_source=ig_embed&amp;utm_campaign=loading\" target=\"_blank\">A post shared by Kristin Cavallari (@kristincavallari)</a>\n<a href=\"https://pagesix.com/2025/05/06/style/kristin-cavallari-goes-braless-in-sheer-crop-top/\" target=\"_blank\">Page Six</a>"
  },
  {
    "article_source": "mbl",
    "article_title": "„Ekkert þeirra treystir honum“",
    "article_url": "https://www.mbl.is/folk/frettir/2025/05/08/ekkert_theirra_treystir_honum/",
    "article_date": "2025-05-08",
    "article_description": "<img align=\"left\" alt=\"Harry Breta prins er hann mætti til réttarhaldanna í London í apríl. [Credit: AFP]\" src=\"https://c.arvakur.is/frimg/1/56/60/1566048A.jpg\" style=\"margin: 0 1em 1em 0;\" />\nÞað þótti einnig afar óviðeigandi að Harry skyldi minnast á hugsanlegan dauða föður síns í viðtalinu.",
    "article_text": "„Harry Bretaprins er útskúfað af konungsfjölskyldunni vegna þess að ekkert þeirra treystir honum – eða Meghan Markle,“ segir heimildarmaður Page Six.\n„Ég held virkilega að enginn treysti honum og það er kjarni málsins ... Þau treysta hvorki honum né Meghan og þess vegna geta þau varla átt í samskiptum ... Kannski er pláss til að fyrirgefa en þau munu ekki gleyma.“\nÞessar yfirlýsingar koma í kjölfarið á átakanlegu viðtali við prinsinn á BBC í síðustu viku þar sem hann sagðist ekki vita hve mikið krabbameinsveikur faðir hans, Karl III konugunr, ætti eftir ólifað.\nHeimildarmaður vefmiðilsins segir einnig að Karl hafi neitað að hitta son sinn þegar Harry flaug til Bretlands til að fagna 10 ára afmæli Invictus-leikanna.\nHarry á að hafa sett sig í samband við föður sinn vegna öryggismála sem hann langaði að ræða við hann, en síðastliðinn föstudag tapaði prinsinn máli gegn breskum stjórnvöldum  fyrir áfrýjunardómstóli vegna ákvörðunar stjórnvalda um að minnka við hann öryggisgæslu þegar hann ferðaðist til Bretlands.\nEftir ákvörðun dómstólsins fór Harry í téð viðtal á BBC. Þar sagði hann föður sinn ekki vilja tala við sig vegna öryggismála og að endurminningarnar, <em>Spare</em>, sem hann gaf út 2023 hafi jafnframt stuðað einhverja fjölskyldumeðlimi.\nÞað þótti einnig afar óviðeigandi að Harry skyldi minnast á hugsanlegan dauða föður síns í viðtalinu.\nBuckingham-höllin neitar að tjá sig um mál Harry.\n<a href=\"https://pagesix.com/2025/05/07/royal-family/royal-family-doesnt-trust-prince-harry-or-meghan-markle-sources/\" target=\"_blank\">Page Six</a>"
  },
  {
    "article_source": "mbl",
    "article_title": "Jónsi sýnir í marglofuðu safni",
    "article_url": "https://www.mbl.is/folk/frettir/2025/05/08/jonsi_synir_i_marglofudu_safni/",
    "article_date": "2025-05-08",
    "article_description": "<img align=\"left\" alt=\"Hljóð, lykt og ljós einkenna innsetninguna í Kunstsilo í Noregi.\" src=\"https://c.arvakur.is/frimg/1/56/59/1565978A.jpg\" style=\"margin: 0 1em 1em 0;\" />\nJón Þór Birgisson, einnig þekktur sem Jónsi úr hljómsveitinni Sigur Rós, hefur í auknum mæli verið að hasla sér völl innan myndlistarinnar. Í síðustu viku opnaði hann sýninguna\n VOX í Kunstsilo í Kristiansand í Noregi",
    "article_text": "Jónsi var með sýninguna <em>Flóð </em>í Listasafni Reykjavíkur í fyrra en fyrir hana var Jónsi tilnefndur til Íslensku myndlistarverðlaunanna. <em>VOX </em>er afar frábrugðin þeirri sýningu en gengur þó út á að virkja öll skilningarvitin. Gengið er inn í almyrkvað herbergi þar sem búið er að koma fyrir fjórum LED-skjáum sem umlykja sýningargesti og varpa frá sér hvítu ljósi í takt við síbreytilega rödd Jónsa.\n„Þessi sýning byggist fyrst og fremst á röddinni, elsta hljóðfærinu í heiminum, en ég nota LED-skjái, hljóð og lykt til þess að magna upplifunina,“ segir Jónsi. „Titillinn þýðir rödd en öll hljóðin sem maður heyrir á sýningunni eru röddin í mér sem kann að hljóma eins og ég sé „ego-maniac“,“ segir Jónsi og hlær.\n„Vinur minn í Los Angeles hjálpaði mér að forrita röddina þannig að hún umbreytist í ljósbylgjur. Þá eru 50 hátalarar í salnum sem umkringja mann og bekkur fyrir miðju sem hægt er að setjast á og upplifa verkið en inni í bekknum er bassi. Þá má þar einnig finna lykt sem ég hannaði. Með lyktinni leitast ég við að fanga það hvernig röddin, þegar við tölum eða syngjum, nær beint að hjartarótum. Þetta eru því ákveðnar rótar-lyktir, eins og til dæmis af vetiver-rót sem er uppáhaldslyktin mín, auk tilbúinna ilmolía og þetta er því blanda af 40 mismunandi efnum sem dælt er út í rýmið,“ segir Jónsi en mikil vinna liggur að baki sýningunni og að mörgu er að huga.\n„Þetta er langt ferli, það þarf að hanna sýninguna sem er mjög tæknileg og flókin í uppsetningu. Þá þarf einnig að búa til ilminn og hljóðverkið sem er 25 mínútur og samanstendur af fimm mismunandi köflum. Þá er allt smíðað hér á staðnum. Þetta er svolítið vesen og ég er ekki viss um að söfnunum líki við það en þetta endar alltaf með því að vera skemmtilegt.“\nAthygli vekur að Jónsi notar röddina á margvíslegan hátt í verkinu, meðal annars með aðstoð gervigreindar.\n„Ég nota röddina á marga vegu. Í verkinu er hún lífræn, hrein og bein, en líka stökkuð upp eins og í kór, henni snúið við, brengluð og dregin út og suður. Í raun er alls konar bjögun í gangi. Þá notast ég líka við gervigreindarforrit sem spýtir út úr sér mismunandi útgáfum af röddinni minni.“\nÞeir sem sjá <em>VOX</em> upplifa verkið á margvíslegan hátt. Sumir segja upplifunina vera eins og að ganga inn í geimskip á meðan aðrir nefna næturklúbb eða eitthvað háfleygara.\n<em>Hvernig upplifun ertu að reyna að skapa með innsetningunni?</em>\n„Maður er fyrst og fremst að þessu fyrir sjálfan sig. Mig langar að hreyfa við mér og finna fyrir einhverju. Þar er upphafspunktur minna innsetninga, að hreyfa við fólki. Fram að þessu hef ég ekki verið í neinum tilvistarlegum hugleiðingum því þegar maður skapar tónlist þá er allt svo hreint og beint. Allt flæðir í gegnum okkur og tónlistin er eins og galdur sem má ekki kryfja of mikið. Myndlistin virkar öðruvísi, sem er skemmtileg áskorun fyrir mig. Maður skapar eitthvað og fer ósjálfrátt að hugsa af hverju og hver tilgangurinn sé, tilvistarlegar spurningar sem eru hollar fyrir mann. En kannski þarf ekki endilega að kryfja allt. Stundum standa hlutirnir bara eins og þeir eru og fólk skynjar þá á sinn hátt.“\nJónsi er ekki hættur í tónlistinni. „Við erum á leið til Ástralíu að spila þar og förum svo á tónleikaferðalag um Evrópu með ýmsum sinfóníuhljómsveitum svo fátt eitt sé nefnt. Mér þykir svo vænt um Sigur Rós og hún er eins og fjölskylda.“\nMaria Mediaas Jørstad forstjóri Kunstsilo segir Jónsa skapa list sem höfði til margra.\n„Jónsi er frábær listamaður og manneskja. Það er okkur mikill heiður að fá hann til okkar. Hann kemur með svo mikla og jákvæða orku bara með nærveru sinni þannig að þetta er frábær reynsla. List hans á vel við á þessu safni því við viljum beina sjónum að því sem er að gerast í norrænu listasenunni og þar liggja áherslur safnsins. Þá er listin hans aðgengileg fyrir alla, óháð aldri og þjóðfélagsstöðu. Maður þarf ekki að vera fróður um listir til þess að geta notið upplifunarinnar,“ segir Jørstad en sýningin <em>VOX </em>stendur til 12. október.\n<br><br/></br>\nKunstsilo í Kristiansand var opnað árið 2024 og hefur á stuttum tíma hlotið ýmsar alþjóðlegar viðurkenningar. Nú síðast var það valið á lista Prix Versailles yfir sjö fegurstu söfn heims árið 2025.\nVersailles-verðlaunin eru afhent í höfuðstöðvum UNESCO í París og er markmiðið með þeim að heiðra nýstárleg og sjálfbær verkefni í samtímaarkitektúr. Dómnefndin leggur mat á nýsköpun, staðbundna tengingu, sköpunargáfu og samfélagsleg áhrif. Tilnefningin gerir safninu einnig kleift að keppa um aðalverðlaun Prix Versailles, auk sérstakra heiðursverðlauna fyrir bestu innanhúss- og utanhússhönnun. Tilkynnt verður um úrslitin í desember, segir í tilkynningu.\nSafnið hefur einnig verið tilnefnt til verðlaunanna Museums + Heritage Awards 2025 í flokknum „Best Use of Digital – International“ fyrir stafræna umlykjandi upplifun sem byggð var á málverkinu „Tivoli“ eftir Reidar Aulie. Úrslit verða kynnt 15. maí. Þess má geta að Kunstsilo hefur einnig lent á lista yfir heimsins bestu staði til að heimsækja bæði í <em>Time</em><strong></strong>og <em>New York Times</em>.\nKunstsilo er í gamalli kornverksmiðju frá 1930 sem hefur verið breytt í safn. Sjá má móta fyrir sívölu formi korngeymslnanna í loftinu en leitað var til arkitektanna Magnusar Wage, Mendoza Partida og BAX studio og hefur byggingin sjálf einnig hlotið lof og viðurkenningar.\nInnan Kunstsilo eru þrjú listasöfn: Tangen-safnið, Sørlands-safnið og Christiansands Billedgalleri, með samanlagt yfir 8.000 listaverk. Tangen-safnið geymir stærsta safn heims af listaverkum úr norrænum módernisma, eða um 6.500 verk sem spanna tímabilið frá 1910 til 1990, þar af er 31 eftir íslenska listamenn á borð við Ásgerði Búadóttur, Sigurð Guðmundsson og Sigurjón Ólafsson.\nJón Þór Birgisson, einnig þekktur sem Jónsi úr hljómsveitinni Sigur Rós, hefur í auknum mæli verið að hasla sér völl innan myndlistarinnar. Í síðustu viku opnaði hann sýninguna <em>VOX </em>í Kunstsilo í Kristiansand í Noregi. Þetta er í fyrsta sinn sem Jónsi sýnir í Noregi og í fyrsta sinn sem samnefnt verk er sýnt í Evrópu en það var frumsýnt í Los Angeles árið 2023 í Tanya Bonakdar Gallery. Sýningarstjóri er Karl Olav Segrov Mortensen.\nBlaðamanni Morgunblaðsins var boðið á opnun sýningarinnar þar sem var mikið fjölmenni og blaðamenn mættir frá löndum á borð við Bretland, Þýskaland, Austurríki og Danmörku til þess eins að ná tali af Jónsa. Þess má til gamans geta að breski blaðamaðurinn var hokinn af reynslu þegar kemur að stórstjörnum en hann hafði tekið viðtöl við allar helstu stjörnur heims og er auk þess draugahöfundur ævisögu Phils Collins, <em>Not Dead Yet</em>. Daginn eftir opnunina var sá blaðamaður rokinn til þess að taka viðtal við söngvarann Robbie Williams. Þetta gefur kannski ákveðna hugmynd um frægð Jónsa, en það var kannski löngu vitað.\nAðgangur að þessari frétt í fullri lengd krefst áskriftar.<br/>\n            Til þess að lesa hana þarftu að skrá þig inn.\nErtu ekki með notendaaðgang? <a href=\"/minar-sidur/nyskraning/\" target=\"_blank\">Fara í nýskráningu</a>.\n<a href=\"/minar-sidur/breyta-lykilordi/\">Gleymt lykilorð?</a>\nÞú ert innskráð(ur) sem <strong id=\"mnga-user-name\">...</strong> en ert ekki með áskrift.\nAðgangur að þessari frétt í fullri lengd krefst áskriftar að Morgunblaðinu,\n        rafræns aðgangs á borð við vikupassa eða séráskriftar að viðkomandi efnisflokki\n        á mbl.is."
  },
  {
    "article_source": "mbl",
    "article_title": "Ásta „stórstirni á himni bókmenntanna“",
    "article_url": "https://www.mbl.is/folk/frettir/2025/05/08/asta_storstirni_a_himni_bokmenntanna/",
    "article_date": "2025-05-08",
    "article_description": "<img align=\"left\" alt=\"Ásta Sigurðardóttir á frægri ljósmynd sem Jón Kaldal tók af listakonunni.\" src=\"https://c.arvakur.is/frimg/1/56/60/1566034A.jpg\" style=\"margin: 0 1em 1em 0;\" />\nBókin Sögur og ljóð eftir Ástu Sigurðardóttir er nýkomin út á þýsku við góðar viðtökur. Útgefandi sem nýverið tryggði sér útgáfuréttinn í Frakklandi lýsir Ástu „sem stórstirni á himni bókmenntanna“.",
    "article_text": "Nýverið kom út á þýsku í þýðingu Tinu Flecken bókin Sögur og ljóð eftir Ástu Sigurðardóttir. Dagný Kristjánsdóttir ritar eftirmála að útgáfunni sem nefnist Streichhölzer (Eldspýtur) á þýsku og útgefandinn er Guggolz Verlag.\n„Óhætt er að segja að viðtökur gagnrýnenda í Þýskalandi, sem á annað borð hafa fjallað um bókina, hafi verið stórkostlegar. Í einum af bókmenntaþáttum þýska útvarpsins, Deutschlandfunk Kultur, var talað um sögur Ástu sem merka bókmenntalega uppgötvun. Í umfjöllun þýska stórblaðsins FAZ (Frankfurter Allgemeine Zeitung) fær verkið lofsamlega dóma og segir meðal annars að kvenpersónur Ástu séu afar nútímalegar og söguröddin eigi sér samhljóm í evrópskum bókmenntum síns tíma, jafnvel þótt Ísland hafi verið einangrað þegar sögurnar voru skrifaðar en þær komu út fyrst snemma á sjötta áratugnum. Gagnnrýnandi NZZ (Neue Zürcher Zeitung) heillaðist af botnlausu hyldýpi söguheimsins og hvernig stjórnleysið næði sterkum tökum á lesendum,“ segir í tilkynningu frá <span>umboðsskrifstofunni Reykjavík Literary Agency. </span>\nStarfsmenn umboðsskrifstofunnar segjast finna fyrir miklum áhuga á sögum Ástu um þessar mundir og benda á að enduruppgötvun þeirra kallist á við endurvaktar vinsældir höfunda á borð við Tove Ditlevsen og Luciu Berlin. Safnið er komið á ensku og þýsku og væntanlegt á dönsku og spænsku.\n„Franski útgefandinn Sabine Wespieser Éditeur tryggði sér útgáfuréttinn í Frakklandi nýlega og lýsti Ástu sem stórstirni á himni bókmenntanna. Hjá sömu útgáfu í Frakklandi koma út höfundar á borð við Claire Keegan og Edna O’Brien. Sögur Ástu er því svo sannarlega lagðar af stað út í heim.“"
  },
  {
    "article_source": "mbl",
    "article_title": "„Heilög stund á kvöldin að undirbúa máltíðir næsta dags“",
    "article_url": "https://www.mbl.is/matur/frettir/2025/05/08/heilog_stund_a_kvoldin_ad_undirbua_maltidir_naesta_/",
    "article_date": "2025-05-08",
    "article_description": "<img align=\"left\" alt=\"Lovísa Thompson landsliðskona í handbolta og Valsari ljóstrar upp áhugaverðum staðreyndum um matarvenjur  sínar.\" src=\"https://c.arvakur.is/frimg/1/56/60/1566022A.jpg\" style=\"margin: 0 1em 1em 0;\" />\n„Vinnufélagar mínir hafa haft orð á því að ég þyrfti að bjóða upp á einhvers konar nestisþjónustu og búa til girnilega grauta fyrir þá. Kannski læt ég verða að því einn daginn.“",
    "article_text": "Lovísa Thompson Valsari og landsliðskona í handbolta ljóstrar upp áhugaverðum og skemmtilegum staðreyndum um matarvenjur sínar fyrir lesendum matarvefs mbl.is.\nLovísa er einn af lykilmönnum Vals í handbolta en liðið stendur í ströngu þessa dagana og er á leið út til Spánar til að keppa í Evrópukeppninni auk þess sem þær keppa til úrslita á Íslandsmótinu.\n„Ég starfa sem dönskukennari á daginn og handboltakona á kvöldin. Ég elska allt sem tengist íþróttum og heilsu og hef gaman af því að eiga góðar stundir með vinum og fjölskyldu,“ segir Lovísa þegar hún er spurð út í hið daglega líf.\nÞegar kemur að hefðbundnum matarvenjum er Lovísa mjög vanaföst. „Ég borða yfirleitt það sama á virkum dögum. Ég undirbý yfirleitt nesti daginn áður og er svo með stútfulla tösku af mat sem ég tek með í vinnuna.\nVinnufélagar mínir hafa haft orð á því að ég þyrfti að bjóða upp á einhvers konar nestisþjónustu og búa til girnilega grauta fyrir þá. Kannski læt ég verða að því einn daginn. Það er eiginlega heilög stund á kvöldin að undirbúa máltíðir næsta dags og mér finnst skemmtilegast að hafa sem mest af lit í máltíðinni. Mér finnst gaman að borða en hef verið minna í því að elda. Er einmitt að flytja að heiman svo ég þarf að æfa mig að elda en kærastinn minn er mjög góður kokkur þannig ég nýt góðs af því,“ segir Lovísa og brosir.\nLovísa segir að hún taki mataræði föstum tökum á veturna en leyfi sér að slaka aðeins á þegar keppnistímabilið er búið. „Á sumrin hef ég verið gjörn á að leyfa mér að slappa af og vera ekki of ströng á því hvað ég borða. Þá erum við í fríi frá skipulögðum handboltaæfingum og eigum að sinna eigin þjálfun. Mér finnst samt alltaf best að vera í rútínu og í sumar ætla ég að búa mér til gott plan svo ég verði í standi þegar við byrjum aftur í haust.“\nÞessa dagana standa Valsstelpurnar í ströngu en framundan eru bæði úrslit í Íslandsmótinu og Evrópukeppninni.\n<span>„Við eigum tvo leiki í Evrópukeppninni við spænska atvinnumannaliðið, BM Porrino. Fyrri leikurinn er á Spáni, þann 10. maí næstkomandi, og sá seinni hérna heima að Hlíðarenda þann 17. maí. Það er mikil eftirvænting innan hópsins enda erum við búnar leggja hart að okkur í allan vetur, bæði innan og utan vallar, til að ná þessum árangri. </span>Mikill tími hefur farið í æfingar og í að safna fyrir keppninni með ýmsum fjáröflunum. Það er því gaman að við séum að uppskera,“ segir Lovísa.\n<span>„Við hefjum svo leik í úrslitum Íslandsmótsins 20. maí gegn Haukakonum en vinna þarf þrjá leiki til að verða Íslandsmeistari. </span>Markmiðið það sem eftir lifir tímabilsins er að taka eina æfingu og einn leik í einu, fókusa á frammistöðu okkar og sjá svo að lokum hver niðurstaðan verður. Þetta tímabil hefur liðið mjög hratt og því skiptir miklu máli að njóta hvers einasta móments því þetta verður búið áður en við vitum af,“ bætir Lovísa við.\n<span><em>Þarftu að hugsa vel um hvað þú borðar fyrir keppni og leiki?</em></span>\n„Já, ég hugsa vel um hvað ég borða og þá sérstaklega daginn fyrir leik og á leikdegi. Það skiptir máli að vera með nóg bensín á tankinum og fylla hann vel af góðri næringu sem nýtist í átökin.“\n<strong>Lovísa svarar hér nokkrum laufléttum spurningum um matarvenjur sínar og hefðir.</strong>\n<span><em>Hvað færðu þér í morgunmat?</em></span>\n„Morgunmaturinn er oftast skyrskál eða yfirnátta hafragrautur með alls konar gúmmelaði eins og t.d. berjum og fræjum. Síðan hef ég verið að æfa mig að drekka kaffi í vinnunni og það hefur gengið nokkuð vel.“\n<span><em>Borðar þú oft á milli mála og hvað þá helst?</em></span>\n„Nei, ég er ekki vön að borða mikið milli mála en ef ég er að fara á æfingu eftir vinnu finnst mér fínt að fá mér t.d. banana, maískökur eða próteinstykki.“\n<span><em>Finnst þér ómissandi að borða hádegisverð?</em></span>\n„Í hádeginu tek ég oftast afgang frá kvöldmatnum daginn áður. Ég útbý líka oft svona eiginlegt „smørrebrød“ en þá vel ég mér eitthvað girnilegt brauð (fræbrauð, beyglur eða súrdeigsbrauð) og toppa með góðu áleggi sem ég hef lyst á þann daginn. Þessa dagana er ég mest að vinna með smjör, ost, kjúklingaálegg, gúrku og egg. Ég strái svo nógu af salti og pipar yfir, mjög gott.\nTil að passa upp á próteininntökuna fæ ég mér svo eina Hleðslu með.“\n<span><em>Hvað áttu alltaf til í ísskápnum?</em></span>\n„Ég á alltaf til skyr og gríska jógúrt.“\n<span><em>Þegar þú ætlar að gera vel við þig í mat og drykk og velur veitingastað til að fara á, hvert ferðu?</em></span>\n„Mér finnst mjög gaman að fara út að borða og þá í góðra vina hópi eða með kærastanum mínum. Minn uppáhaldsveitingastaður er Ráðagerði úti á Seltjarnarnesi og ég get farið þangað aftur og aftur án þess að fá leiða. Ég mæli hiklaust með því að prófa þennan stað en það er hægt að fá dýrindis dögurð og kostulegan kvöldverð á góðu verði. Andrúmsloftið og maturinn fá 10/10 frá mér.“\n<span><em>Hvað vilt þú á pítsuna þína?</em></span>\n„Þó að ég elski Ráðagerði, sem er ítalskur veitingastaður, þá er ég eiginlega ekki mikil pítsukona. Mér finnst þó heimabakaða pítsan hjá mömmu best. Þá setur hún risarækjur, klettasalat, parmesanost og nóg af hvítlauksolíu.“\n<span><em>Hvað færð þú þér á pylsuna þínu?</em></span>\n„Ég setti alltaf bara tómatsósu og steiktan lauk en nú, þegar ég hef þroskast aðeins meira, hef ég bætt við sinnepi og stundum smá remúlaði til að vera smá dönsk.“\n<span><em>Hver er uppáhaldsgrillrétturinn þinn?</em></span>\n„Ég er ekki vön miklum grillmat á mínu heimili en góður hamborgari beint af grillinu klikkar ekki.“\n<em>Áttu grill? Hvort heillar þig meira gas- eða kolagrill?</em>\n„Nei, ekki enn og ég veit því miður ekkert um grill svo ég veit ekki hvort heillar mig meira.“\n<em>Hvort velur þú kartöflur eða salat á diskinn þinn?</em>\n„Það fer eftir því hvað ég er að fara að gera í kringum máltíðina. Ef það er stutt í leik fæ ég mér kartöflur en annars er ég meira fyrir salatið. Þetta er samt bæði gott í bland.“\n<em>Hver er uppáhaldsdrykkurinn þinn?</em>\n„Ég er mjög leiðinleg og elska íslenska vatnið meira en allt. Uppáhaldsdrykkirnir mínir þessa dagana eru sódavatn með granateplabragði og Stellar Blend Nocco.“\n<em>Hvað er það versta sem þú hefur bragðað?</em>\n„Hákarl sem stjúppabbi minn mútaði mér að smakka um árið.“\n<em>Ertu með æði fyrir einhverju þessa dagana?</em>\n„Ég er með æði fyrir Bíókroppinu frá Nóa Síríus og Próteinpoppi. Ef mig langar í „möns“ er þetta mitt „go-to“.“"
  },
  {
    "article_source": "mbl",
    "article_title": "Dekkaðu borðið í dönskum sumaranda",
    "article_url": "https://www.mbl.is/matur/frettir/2025/05/08/dekkadu_bordid_i_donskum_sumaranda/",
    "article_date": "2025-05-08",
    "article_description": "<img align=\"left\" alt=\"Glerskálin úr Danish Summer-vörulínunni er mikið augnakonfekt.\" src=\"https://c.arvakur.is/frimg/1/56/60/1566093A.jpg\" style=\"margin: 0 1em 1em 0;\" />\nLangar þig að lífga upp á veisluna með litríkum og fallegri hönnun?",
    "article_text": "Þegar veislu skal halda eða bara lífga upp á heimilið í tilefni þess að sumarið er komið er upplagt að vera með litríka hluti á borðum. Til að mynda eiga litríku og sumarlegu glervörurnar frá Kodanska vel við á þessum árstíma.\nKodanska býður úrval af vönduðum og litríkum glervörum, þar sem skandinavísk hönnun mætir tékknesku handbragði.\nGlerskálin úr Danish Summer-vörulínunni nýtur mikilla vinsælda þessa dagana og er mikið notuð undir salöt.\nEinnig þykir mörgum gaman að bera fram drykki í litríkri Danish Summer-karöflu og glösum í stíl sem getur lyft upp veisluborðinu og þykir vera konfekt fyrir augun.\nÍ lífsstílsversluninni Epal er þessa hluti meðal annars að finna."
  },
  {
    "article_source": "mbl",
    "article_title": "Brynja Dan kann að skipuleggja veislu",
    "article_url": "https://www.mbl.is/matur/frettir/2025/05/08/brynja_dan_kann_ad_skipuleggja_veislu/",
    "article_date": "2025-05-08",
    "article_description": "<img align=\"left\" alt=\"Brynja Dan er þekkt fyrir að halda glæsilegar veislur og er rómaður fagurkeri. Það verður mikið um veisluhöld þetta árið hjá Brynju.\" src=\"https://c.arvakur.is/frimg/1/56/59/1565962A.jpg\" style=\"margin: 0 1em 1em 0;\" />\n„Það að halda veislur er eitt það skemmtilegasta sem ég geri og það er náttúrulega algjör lúxus að fá að prufukeyra veisluna fyrirfram og sjá hvernig þetta kemur til með að líta út á stóra daginn. Ég er svolítið týpan sem fer alla leið þegar kemur að veislum, vil engar óvæntar uppákomur og trúi á s-in þrjú: skipulag, skipulag og skipulag.“",
    "article_text": "Flest höfum við heyrt um fyrirbærið „rehearsal dinner“ í tengslum við glæsileg brúðkaup erlendis en sjaldgæfara er að slíkt tíðkist hérlendis. En það var einmitt raunin í Sjálandi á dögunum.\nBrynja Dan, lífskúnstner, bæjarfulltrúi og eigandi Extraloppunnar, er þekkt fyrir að halda glæsilegar veislur og er rómaður fagurkeri. Það verður mikið um veisluhöld þetta árið hjá Brynju. Stjúpsonur hennar útskrifast úr Fjölbrautarskólanum í Garðabæ í vor og Brynja sjálf verður fertug í lok sumars. Brynja leitaði því til Múlakaffis með það fyrir augum að fullkomna veisluhöldin.\nUm þessar mundir er veisluþjónustuteymi Múlakaffis, með þá Ísak Aron Jóhannsson og Eyþór Rúnarsson í broddi fylkingar, að frumsýna nýja og spennandi rétti fyrir veislur sumarsins, og þannig kviknaði sú hugmynd að slá tvær flugur í einu höggi og setja upp „rehearsal-veislu“ í Sjálandi, en veislan í tilefni útskriftarinnar fer einmitt fram þar.\n„Það að halda veislur er eitt það skemmtilegasta sem ég geri og það er náttúrulega algjör lúxus að fá að prufukeyra veisluna fyrirfram og sjá hvernig þetta kemur til með að líta út á stóra daginn. Ég er svolítið týpan sem fer alla leið þegar kemur að veislum, vil engar óvæntar uppákomur og trúi á s-in þrjú: skipulag, skipulag og skipulag”, segir Brynja og brosir.\n„Rehearsal-veislan“ tókst frábærlega eins og myndirnar sem fylgja sýna vel og má segja að allt sé því orðið klappað og klárt.\n<span>Þetta var virkilega skemmtilegt og gagnlegt enda er ég með teymi af dásamlegum ofurkonum í kringum mig sem ég vinn með aftur og aftur. </span>Eygló Gísla ljósmyndari fangar alltaf ótrúlega eðlilegar og skemmtilegar myndir, Guðríður í Múlakaffi er „geitin“ í veitingum. Og þegar kemur að skreytingum þá finnst mér geggjað að vinna með Svönu Lovísu sem á Studio Flamingo. Hún notast mikið við blóm sem eru ekki lifandi en henta frábærlega til skreytinga, þau eru svo raunveruleg,“ segir Brynja.\n<strong>Góð veisluráð Brynju Dan</strong>\nVeislusalirnir í Sjálandi skarta óviðjafnanlegu sjávarútsýni og því er töfrum líkast þegar veðurguðirnir ákveða að draga skýin frá á veisludögum. „Auðvitað krossar maður alla 10 fingur með að veðrið verði fallegt, þá verða allar myndir svo fallegar og minningarnar bjartar og sólríkar. Sjáland í góðu veðri er að mínu mati fallegasti veislusalur landsins,“ segir Brynja dreymin á svip.\nSjáland í Garðabæ inniheldur tvo sali og getur því hýst veislur af öllum stærðum og gerðum. „Mér fannst minni salurinn passa best, hann tekur vel utan um þessa fjöldann sem kemur í veisluna, hann er fallegur og alls ekki of kaldur. Mér finnst mikilvægt að veislan sé hlýleg og svo eru veitingarnar náttúrulega aðalstjarnan í veislunni. Þessar veitingar frá Múlakaffi eru náttúrulega himneskar og eiga alveg jafnvel vel við í öllum veislum, brúðkaupum, fermingum, stórafmælum og útskriftum,“ bætir Brynja við.\n<em>Hvaða nýju og spennandi rétti er veisluþjónustan að frumsýna</em>?\nÍsak Aron, lykilmaður í veisluþjónustuteymi Múlakaffi og landsliðsfyrirliði kokkalandsliðsins, var fljótur að svara því. „Við erum búnir að vera í tilraunaeldhúsi undanfarin misseri og erum að springa úr spenningi að frumsýna nýju réttina. Til að nefna einhverja þá erum við með pönnusteikta, argentíska risarækju í hvítlauks- og chili-olíu með ferskum basil,nauta- og ostakrókettu með parmesan-majónesi, Brie-ostasalat í tartalettu með stökku salami og Yuzu og sítrónumús í súkkulaðiskel með stökkum hindberjum.“\n„Það eru því spennandi og bragðgóðir tímar framundan í veisluhöldum sumarsins,“ segir Brynja að lokum sem er orðin spennt að bjóða til veislu.\nFyrir áhugasama má skoða alla þessa smárétti og meira til er hægt að skoða og panta á vefsíðu Múlakaffi."
  },
  {
    "article_source": "mbl",
    "article_title": "Svavar afhjúpar leyndardómsfullu uppskriftina að drykk ársins",
    "article_url": "https://www.mbl.is/matur/frettir/2025/05/08/svavar_afhjupar_leyndardomsfullu_uppskriftina_ad_dr/",
    "article_date": "2025-05-08",
    "article_description": "<img align=\"left\" alt=\"Svavar Helgi Ernuson sigraði keppnina um RWC drykk ársins í ár.\" src=\"https://c.arvakur.is/frimg/1/56/59/1565930A.jpg\" style=\"margin: 0 1em 1em 0;\" />\n„Það sem heillar mig við kokteilagerð er listin við að setja saman skemmtileg og flókin hráefni til þess að búa til ferska og ljúffenga drykki. Það er eitthvað við það sem hrífur mig.“",
    "article_text": "Svavar Helgi Ernuson veitingastjóri og barþjónn á Tipsý bar við Hafnarstræti vann keppnina um drykk ársins á kokteilahátíðinni Reykjavík Cocktail Week í ár. Vinningsdrykkurinn eða RCW drykkurinn ber enska heitið Fantaisie Francaise og vakti mikla athygli dómnefndar fyrir bragð, áferð og útlit.\n<span>Svavar, sem er einnig eigandi að Tipsý bar, er afar ánægður með þennan titil og segir það vera virkilega góða tilfinningu að hafa unnið þennan titil. „Það var virkilega gleðilegt að taka þennan titil með sér heim,“ segir Svavar og brosir hringinn.</span>\n<span>Aðspurður segist hann alls ekki hafa farið í keppnina með miklar væntingar um sigur. </span>„Ég var ekki búinn að taka þátt í neinni kokteilakeppni í frekar langan tíma og langaði til að henda mér aftur út í djúpu laugina og skráði mig til leiks og þetta var útkoman,“ segir Svavar og glottir.\n„Ég ætlaði mér ekki að verða barþjónn í fyrstu, alveg frá því að ég var lítill polli langaði mig alltaf verða lögreglumaður. Ástríðan fyrir þessu starfi kom ekki fyrir fyrr en á unglingsárunum, þegar ég var um 16, 17 ára gamall. En ég byrjaði í bransanum árið 2010 sem barþjónn á Sushi Samba, sem er Sushi Social í dag, og vann mig svo upp sem veitingarstjóra og síðan sem meðeigandi.\nÞað sem heillar mig við kokteilagerð er listin við að setja saman skemmtileg og flókin hráefni til þess að búa til ferska og ljúffenga drykki. Það er eitthvað við það sem hrífur mig.“\nÞegar Svavar er beðinn um að lýsa sínum barþjónastíl segir hann stílinn sinn vera frekar „elegant“ og „old school“ með módernísku tvisti.\n„Góður barþjónn þarf fyrst og fremst að vera opinn fyrir öllum bragðflokkum og vita hvernig á að vinna með þá. Fljótfærni er einnig mikilvægt lykilatriði. En þetta eru líka hlutir sem maður lærir með tímanum og hver sem er getur orðið góður barþjónn ef viljinn er fyrir hendi.“\nSvavar hefur tekið þátt í fjölda kokteilakeppna og segist ekki hafa töluna yfir hve margar þær eru orðnar en hann á fjóra titla að baki. Hann er líka meðvitaður um hvaða hæfileikum góður barþjónn þarf að búa yfir til að heilla dómnefndirnar í þessum keppnum upp úr skónum.\n„Sviðshæfileikar, fagleg vinnubrögð og að kunna að gera ljúffenga drykki sem ilma og lykta vel er leiðin til sigurs,“ segir Svavar með bros á vör. Sjálfur á hann sín uppáhaldsvín þegar hann ætlar að gera góða kokteila en það bourbon, viský, koníak og gæða tequila.\n„Það skiptir máli að vera með góð og fersk hráefni, einnig skiptir líka sköpun að nota réttu hráefnin. Finna hvað passar vel saman og ekki að vera hrædd við að prófa eitthvað öðruvísi,“ segir Svavar.\nSvavar afhjúpar hér uppskriftina að vinningsdrykknum sínum sem náði að hrífa alla dómnefndina með sér og kallast eftir sigurinn RWC drykkur ársins 2025. En drykkur ársins er væntanlegur á næstunni á barseðilinn á Tipsý bar svo þeir sem ekki treysta sér til að blanda þennan geta skroppið á Tipsý að smakka. Vert er að fylgjast með samfélagsmiðlunum hjá Tipsý til að sjá hvenær drykkurinn frægi verður kominn á seðil.\n<strong>Fantaisie Francaise – RWC drykkur ársins 2025</strong>\n<strong>Aðferð:</strong>"
  },
  {
    "article_source": "mbl",
    "article_title": "Þetta er vinsælasta tjaldsvæðið á Íslandi",
    "article_url": "https://www.mbl.is/ferdalog/frettir/2025/05/08/thetta_er_vinsaelasta_tjaldsvaedid_a_islandi/",
    "article_date": "2025-05-08",
    "article_description": "<img align=\"left\" alt=\"Tjaldsvæðið Mosskógar er í aðeins 17 kílómetra fjarlægð frá miðbæ Reykjavíkur.\" src=\"https://c.arvakur.is/frimg/1/56/60/1566031A.jpg\" style=\"margin: 0 1em 1em 0;\" />\nKönnunin byggir á yfir 230.000 endurgjöfum frá yfir 150.000 tjaldgestum í Evrópu.",
    "article_text": "Mosskógar í Mosfellsdal er besta tjaldsvæðið á Íslandi samkvæmt stærstu upplýsinga- og bókunargátt tjaldsvæða í Evrópu, Camping.info. Könnunin byggir á yfir 230.000 endurgjöfum frá yfir 150.000 tjaldgestum í Evrópu.\nCamping.info skoðaði einnig verð á gistinótt fyrir tvo á tjaldsvæðum víðs vegar um Evrópu, með tjaldstæði, hjólhýsi, rafmagni og staðbundnum skatti, og setti upp meðalverð á gistinóttina í alls 34 löndum.\nMeðalverð á nóttina á tjaldsvæði hérlendis eru 24,81 evra eða um 3.700 kr. á núverandi gengi. Í tilkynningu frá Camping.info kemur fram að verð á tjaldsvæði hérlendis er frekar í neðri kantinum miðað við 33 önnur lönd í Evrópu, þar sem Ítalía trónir á toppnum með 40,4 evrur á nóttina og Albanía er ódýrast með 14,18 evrur á nóttina.\nFrá síðasta ári hefur gistinótt á tjaldsvæðum í Evrópu hækkað að meðaltali um 4,75%, en gistinóttin á Ísland hækkaði á sama tíma um 7,96%. Mest var hækkunin í Slóvakíu en þar hækkaði gistinóttin um 13,20% en eina landið með enga hækkun er Eistland.\nÁ vefnum tjalda.is kemur fram að tjaldsvæðið Mosskógar er fjölskyldurekið en á svæðinu er einnig garðyrkjustöð. Umhverfið er gróið og skjólsælt og aðeins í um 17 kílómetra fjarlægð frá miðbæ Reykjavíkur. Þar er góð aðstaða fyrir tjöld, fellihýsi, hjólhýsi og húsbíla. Hægt er að setjast inn í gróðurhúsið, elda þar og borða.\nÞar er yfirbyggð aðstaða fyrir allt að 60 manna hópa og grænmetismarkaður sem opinn er frá júlí fram á haust.\nMikið er um afþreyingu í Mosfellsdal en þar er m.a. golfvöllurinn í Bakkakoti, hestaleiga í Laxnesi og húsdýragarður á Hraðastöðum. Þá er vissulega stutt í sund og verslanir inn í Mosfellsbæ."
  },
  {
    "article_source": "mbl",
    "article_title": "Ein vinsælasta Airbnb-íbúðin á Tenerife vekur hrifningu",
    "article_url": "https://www.mbl.is/ferdalog/frettir/2025/05/08/ein_vinsaelasta_airbnb_ibudin_a_tenerife_vekur_hrif/",
    "article_date": "2025-05-08",
    "article_description": "<img align=\"left\" alt=\"Íbúðin er staðsett í höfuðborg Tenerife, Santa Cruz.\" src=\"https://c.arvakur.is/frimg/1/56/58/1565840A.jpg\" style=\"margin: 0 1em 1em 0;\" />\nÍbúðin er með 4,98 í einkunn af fimm á Airbnb-síðunni.",
    "article_text": "Ein af uppáhaldsleiguíbúðum notenda Airbnb er að finna á Tenerife, nánar tiltekið í höfuðborginni Santa Cruz á norðaustanverðri eyjunni. Íbúðin er með 4,98 í einkunn af fimm á síðunni.\nStofan í íbúðinni er stór og í öðrum hluta hennar eru tvö hengirúm þar sem hægt er að slaka á með stórbrotið sjávarútsýni fyrir augum. Í sama rými er borðstofan. Eldhúsið er í sérrými og þar er einnig borðaðstaða og allt til alls til matreiðslu.\nÍ svefnherberginu er eitt tvíbreitt rúm og salerni er inn af stofu. Við húsnæðið er rúmgott bílastæði en mælt er með að vera á bílaleigubíl á þessu svæði.\nÍ stofunni er 50 tommu skjár með aðgengi að Amazon Prime Video, Apple TV, Chromecast, Distney+, HBO Max og Netflix, m.a. Þá er einnig WiFi-nettenging.\nAðgengi er að þvottavél og þurrkara og í íbúðinni er einnig loftræstikerfi. Hægt er að kynna sér umsagnir gesta sem dvalið hafa í íbúðinni á heimasíðu Airbnb.\n<a href=\"https://www.airbnb.com/rooms/31185923?search_mode=regular_search&amp;adults=1&amp;check_in=2025-10-05&amp;check_out=2025-10-10&amp;children=0&amp;infants=0&amp;pets=0&amp;source_impression_id=p3_1746623672_P3dYwT6MhCDecsOU&amp;previous_page_section_name=1000&amp;federated_search_id=ac459814-c9b8-4e50-b7e2-d031349a7413\" target=\"_blank\">Airbnb</a>"
  },
  {
    "article_source": "mbl",
    "article_title": "Steldu stílnum af Þorgerði Katrínu",
    "article_url": "https://www.mbl.is/smartland/tiska/2025/05/08/steldu_stilnum_af_thorgerdi_katrinu/",
    "article_date": "2025-05-08",
    "article_description": "<img align=\"left\" alt=\"Þorgerður Katrín í kjól frá Stine Goya. [Credit: AFP]\" src=\"https://c.arvakur.is/frimg/1/56/59/1565988A.jpg\" style=\"margin: 0 1em 1em 0;\" />\nDönsk hönnun á danskri eyju.",
    "article_text": "Þorgerður Katrín Gunnarsdóttir utanríkisráðherra klæddist danskri hönnun á dönsku eyjunni Bornholm á dögunum. Hún valdi bláan og brúnan mynstraðan kjól frá fatamerkinu Stine Goya.\nÍslenskar konur þekkja merkið vel en það hefur fengist hér á landi í mörg ár. Merkið var stofnað árið 2006. Fötin eru þekkt fyrir hressandi litasamsetningar og áberandi mynstur. Sniðin þykja henta mörgum konum og mismunandi vaxtarlagi.\nKjóll Þorgerðar er langerma og er bundinn um mittið. Síddin nær rétt um miðja kálfa. Hann er úr 100% pólýester. Kjólar í þessu sniði eru klassískir og leikur einn að klæða þá upp og niður."
  },
  {
    "article_source": "mbl",
    "article_title": "Kristín og Þorvar eignuðust son",
    "article_url": "https://www.mbl.is/smartland/fjolskyldan/2025/05/08/kristin_og_thorvar_eignudust_son/",
    "article_date": "2025-05-08",
    "article_description": "<img align=\"left\" alt=\"Fjölskylda Kristínar Pétursdóttur stækkaði þann 5. maí.\" src=\"https://c.arvakur.is/frimg/1/56/62/1566213A.jpg\" style=\"margin: 0 1em 1em 0;\" />\nKristín Pétursdóttir, leik­kona og áhrifa­vald­ur, eignaðist son með kærasta sínum, Þorvari Bjarma Harðarsyni í byrjun vikunnar.",
    "article_text": "Kristín Pétursdóttir, leik­kona og áhrifa­vald­ur, eignaðist son með kærasta sínum, Þorvari Bjarma Harðarsyni þann 5. maí.\nParið deildi gleðifréttunum á instagram.\nSmartland ósk­ar fjöl­skyld­unni hjart­an­lega til ham­ingju!\n<a href=\"https://www.instagram.com/p/DJZ5gF9gw5P/?utm_source=ig_embed&amp;utm_campaign=loading\" target=\"_blank\">A post shared by Kristín Pétursdóttir (@kristinpeturs)</a>"
  },
  {
    "article_source": "mbl",
    "article_title": "Hvað verður um allan textílinn þegar fólk fellur frá?",
    "article_url": "https://www.mbl.is/smartland/heimili/2025/05/08/hvad_verdur_um_allan_textilinn_thegar_folk_fellur_f/",
    "article_date": "2025-05-08",
    "article_description": "<img align=\"left\" alt=\"Hrafnhildur Gísladóttir og Hildigunnur Sigurðardóttir.\" src=\"https://c.arvakur.is/frimg/1/56/58/1565860A.jpg\" style=\"margin: 0 1em 1em 0;\" />\nHildigunnur Sigurðardóttir og Hrafnhildur Gísladóttir hafa ástríðu fyrir endurnýtingu á textíl.",
    "article_text": "Textíl Barinn er verslun sem selur textíl, rekur stúdíó og býður upp á rými til sköpunar. Stofnendurnir eru þær Hildigunnur Sigurðardóttir og Hrafnhildur Gísladóttir og sameiginleg ástríða þeirra er endurnýting á textíl eftir nám og listsköpun á því sviði.\nHildigunnur og Hrafnhildur kynntust í námi við textíl í Myndlistarskóla Reykjavíkur. Hildigunnur er fatahönnuður með BA frá UCA í Bretlandi og starfaði meðal annars hjá hinum virta fatahönnuði Roland Mouret í Lundúnum. Hrafnhildur er tómstunda- og félagsmálafræðingur með menntun í verkefnastjórn á menningarsviði.\nHugmyndin kviknaði þegar annar stofnenda Textíl Barsins var að fara yfir efni og garn úr dánarbúi móður sinnar og hugsaði: „Hvert ætti allt þetta nytsamlega gull að fara og hvað verður um allan textílinn þegar fólk fellur frá?“\n<em>Hvert er markmiðið með barnum?</em>\n„Textíl Barinn er lausn á endurvinnslu á efnivið sem notaður er við hönnun, handavinnu og listsköpun. Textíll sem Textíl barinn mun endurvinna er garn, efni til saumaskaps og tæki og tól til handverks. Með því að koma þessu efni í hringrásarhagkerfið viljum við taka þátt í að skapa tækifæri fyrir breyttan hugsunarhátt og gera fólki auðveldara að nýta betur það sem til er. Kaupa notað áður en keypt er nýtt,“ segja Hildigunnur og Hrafnhildur.\n„Við tökum textílvörur sem hafa áður verið elskaðar, endurvinnum, endurhönnum og gerum vörurnar aðlaðandi og aðgengilegri.“\n<span>Í dag verður svokallaður „Happy-hour“ á textílbarnum en á viðburðinum munu þær kynna vöruúrvalið með spennandi tilboðum. Af þessu tilefni ætla þær að skella í eitt gott partý að þeirra sögn. </span>\n„Þar sem við erum einnig báðar að vinna með listsköpun í textíl verða verk til sýnis á opnuninni.“"
  },
  {
    "article_source": "mbl",
    "article_title": "Katrín Tanja og Brooks greindu frá kyninu",
    "article_url": "https://www.mbl.is/smartland/fjolskyldan/2025/05/08/katrin_tanja_og_brooks_greindu_fra_kyninu/",
    "article_date": "2025-05-08",
    "article_description": "<img align=\"left\" alt=\"Katrín Tanja og Brooks Laich eiga von á barni.\" src=\"https://c.arvakur.is/frimg/1/56/51/1565126A.jpg\" style=\"margin: 0 1em 1em 0;\" />\nÞau eiga von á...?",
    "article_text": "Crossfit-stjarnan Katrín Tanja Davíðsdóttir og unnusti hennar, Brooks Laich, fyrrverandi íshokkíleikmaður, hafa greint frá kyni ófædds barns síns.\nParið, sem er búsett í Bandaríkjunum, nánar tiltekið í Idaho-fylki, tilkynnti gleðitíðindin með myndbandsfærslu á Instagram fyrr í dag.\nHundur parsins, Koda, varð þess heiðurs aðnjótandi að greina frá kyninu, en hann var með bleikan klút um hálsinn.\nParið á því von á stúlku síðar á árinu.\nKatrín og Brooks opinberuðu sambandið sitt árið 2021 en trúlofuðu sig stuttu fyrir síðustu jól.\n<a href=\"https://www.instagram.com/reel/DJZNcrzOcQ9/?utm_source=ig_embed&amp;utm_campaign=loading\" target=\"_blank\">A post shared by Katrín Tanja Davíðsdóttir (@katrintanja)</a>"
  },
  {
    "article_source": "mbl",
    "article_title": "Halla Gunnarsdóttir selur 143,5 milljóna parhús",
    "article_url": "https://www.mbl.is/smartland/heimili/2025/05/08/halla_gunnarsdottir_selur_143_5_milljona_parhus/",
    "article_date": "2025-05-08",
    "article_description": "<img align=\"left\" alt=\"Halla Gunnarsdóttir, formaður VR.\" src=\"https://c.arvakur.is/frimg/1/55/43/1554362A.jpg\" style=\"margin: 0 1em 1em 0;\" />\nHverjir fluttu hvert?",
    "article_text": "Halla Gunnarsdóttir, nýkjörinn formaður VR, hefur sett parhús sitt við Vífilsgötu á sölu. Um er að ræða 176 fm parhús sem reist var 1936. Halla festi kaup á húsinu 2021. Hún á 70% í fasteigninni á móti tengdamóður sinni, Birnu Sólveigu Guðmundsdóttur, sem á 30%. Birna Sólveig er móðir Sveins Mána Jóhannessonar, eiginmanns Höllu.\nHúsið er fallega innréttað með vönduðum og tímalausum húsgögnum.\nÍ stofunni er hlýlegt um að litast. Tekkhillur hitta lítinn grænan Flowerpot-lampa, nokkrar bækur eftir Halldór Kiljan Laxness og innskotsborð úr tekki. Inn af stofunni og borðstofunni er eldhús með hvítum sprautulökkuðum innréttingum og bleikum veggjum.\n<strong><a href=\"https://www.mbl.is/fasteignir/fasteign/1452966/\" target=\"_blank\">Sjá nánar á fasteignavef mbl.is: Vífilsgata 1</a> </strong>"
  },
  {
    "article_source": "mbl",
    "article_title": "Vala Kristín og Hilmir Snær greindu frá kyninu",
    "article_url": "https://www.mbl.is/smartland/fjolskyldan/2025/05/08/vala_kristin_og_hilmir_snaer_greindu_fra_kyninu/",
    "article_date": "2025-05-08",
    "article_description": "<img align=\"left\" alt=\"Kærustuparið Vala Kristín Eiríksdóttir og Hilmir Snær Guðnason.\" src=\"https://c.arvakur.is/frimg/1/52/17/1521790A.jpg\" style=\"margin: 0 1em 1em 0;\" />\nJá, það er stúlka!",
    "article_text": "Leikkonan Vala Kristín Eiríksdóttir greindi frá kyni ófædds barns hennar og leikarans Hilmis Snæs Guðnasonar í færslu sem hún birti í story á Instagram-síðu sinni í gærdag.\nVala Kristín og Hilmir Snær eiga von á stúlkubarni á komandi vikum.\nVinkona leikkonunnar, Ingibjörg Fríða Helgadóttir, prjónaði fallegt heimferðarsett handa barninu og birti mynd af því á Instagram, sem Vala Kristín deildi.\nVið færsluna ritaði Ingibjörg Fríða: „Mitt fyrsta heimferðarsett fyrir litla vinkonu.”\nLeikaraparið greindi frá óléttunni um miðjan desember.\nHilmir Snær á einnig tvær dætur úr fyrri samböndum."
  },
  {
    "article_source": "mbl",
    "article_title": "Armbeygjur á 100 ára afmælinu?",
    "article_url": "https://www.mbl.is/smartland/heilsa/2025/05/08/armbeygjur_a_100_ara_afmaelinu/",
    "article_date": "2025-05-08",
    "article_description": "<img align=\"left\" alt=\"Ágústa Johnson framkvæmdastjóri Hreyfingar skrifar um langlífi og leikfimi.\" src=\"https://c.arvakur.is/frimg/1/39/4/1390482A.jpg\" style=\"margin: 0 1em 1em 0;\" />\n„Að sofa of lítið er líkt og að láta hjartað vinna yfirvinnu á hverri nóttu.“",
    "article_text": "<em>Ágústa Johnson framkvæmdastjóri Hreyfingar skrifar um leikfimisæfingar og langlífi í sínum nýjasta pistli á Smartlandi. </em>\n<br>Undirritaðri þykir afskaplega áhugavert að fylgjast með nýjustu vísindum um áhrif heilbrigðs lífsstíls á heilsuna og hverju það getur skilað okkur til langs tíma.</br>\nMeð lauslegri könnun á netinu má sjá að árið 2018 höfðu meira en 500 Íslendingar náð 100 ára aldri. Þá voru 53 einstaklingar á lífi sem voru 100 ára eða eldri, Hagstofa Íslands spáir því að fjöldi Íslendinga sem ná 100 ára aldri muni halda áfram að aukast á næstu áratugum. Vissulega spila læknavísindi og lyf stóran þátt, og það er eitt að lifa í 100 ár og annað að njóta góðra lífsgæða allt til enda. En hvað ef sífellt fleiri huga markvisst að forvörnum og taka heilsuna föstum tökum í samræmi við nýjustu vitneskju sérfræðinga?\nMargt bendir til þess að við horfum nú fram á að það sé ekki tilviljun háð hvort fólk nái að lifa í heila öld með ólgandi lífsþrótt fram á síðasta dag. Með aukinni þekkingu og nýjustu tækni og vísindum telja helstu sérfræðingar á sviði heilsu og langlífis að það sé vel raunhæft og í raun valkostur fyrir þá sem kjósa að vera meðvitaðir og taka ábyrgð á sinni heilsu.\nHeilbrigt langlífi fullt af lífsgæðum, er það raunhæft?\nJá segja vísindin, þú getur haft það að markmiði og með skynsamlegum skrefum, aga og staðfestu í lífsstíl getur það orðið að veruleika. Skaðar vissulega ekki að hafa einnig jákvæðni og bjartsýni með í farteskinu. Með nýjustu þekkingu í líf- og læknavísindum, og lífsstílsvenjum sem þú hefur stjórn á, er hægt að viðhalda heilsu, sjálfstæði og lífsgæðum ævina út. Mögulega finnst ekki öllum það eftirsóknarvert markmið að henda sér í nokkrar armbeygjur á 100 ára afmælinu, en flestum þætti líklega hljóma vel ná þriggja stafa tölu í aldri og vera þar að auki andlega og líkamlega hress fram á síðasta dag.\nRaddir tveggja fremstu sérfræðinga heims\nEric Topol, hjartalæknir og frumkvöðull í læknavísindum og höfundur nýrrar bókar, Super Agers og Peter Attia, læknir sem sérhæfir sig í langlífi, höfundur að bókinni Outlive, The Science And Art Of Longevity og stjórnandi hlaðvarpsins The Peter Attia Drive. Má segja að báðir hafi unnið að því um hríð (þó ekki saman) að kortleggja leiðina að heilbrigðum efri árum. Þeir eiga það sameiginlegt að hafa stúderað heilsu og langlífi í áratugi með bestu tækni sem völ er á á hverjum tíma og hafa náð djúpri klínískri innsýn samhliða því að missa ekki sjónar á mannlega þættinum. Áhugasvið þeirra beggja er að fólk eldist með reisn og styrk.\nHér er stutt samantekt á fimm ráðum sem bæði Topol og Attia mæla með í bókum sínum og hlaðvarpsþáttum.\nEinfaldar leiðir sem flestir geta tileinkað sér og lagt þannig drög að því að njóta æviáranna, án þess að þróa með sér lífsstílssjúkdóma. <br/>Ráðin eru kunnugleg, galdurinn felst í að fara eftir þeim.\n„Ef hreyfing væri lyf, væri hún mest ávísaða og áhrifamesta meðferðin í heiminum.“ Peter Attia\nÞolþjálfun: 150 mínútur á viku af röskri göngu eða annarri þolþjálfun sem hækkar púls.<br/>Styrkur: Styrktaræfingar 2-3x í viku, helst með lóðum eða annarri mótstöðu<br/>Ekki gleyma: Æfðu jafnvægi og liðleika t.d. með því að stunda jógatíma\nÁvinningur: Dregur úr hættu á algengum lífsstílssjúkdómum s.s. hjartasjúkdómum, sykursýki, þunglyndi, heilabilun o.fl.\nForðastu unnar matvörur og viðbættan sykur.<br/>Borðaðu fyrst og fremst mat sem jörðin gefur, þ.e. ekki verksmiðjuframleiddan pakkamat, mikið af grænmeti, baunum, hnetum, fiski og góðri fitu. <br/>Tryggðu næga próteinneyslu daglega, sérstaklega með hækkandi aldri.<br/>„Við borðum til að næra frumurnar okkar,ekki bara til að seðja hungrið.“ Eric Topol\n„Að sofa of lítið er líkt og að láta hjartað vinna yfirvinnu á hverri nóttu.“ Peter Attia\n7–9 klst nætursvefn er ekki valkostur heldur nauðsyn.<br/>Mótaðu þér góða svefnrútínu. T.d. fastan svefntíma, sleppa allri skjánotkun klst fyrir svefn. Hafðu myrkur, kyrrð og svalt í svefnherberginu.\nÁhrif góðs svefns: Aukin orka og einbeiting, minni bólgur, jafnari blóðsykur og öflugra ónæmiskerfi.\nStundaðu markvissar öndunaræfingar (t.d. 4-7-8 tæknin).<br/>Hugleiddu daglega í a.m.k. 5–10 mínútur<br/>Skrifaðu niður 3 atriði sem þú ert þakklát(ur) fyrir daglega.<br/>„Þegar taugakerfið er í góðu jafnvægi stuðlar það að heilbrigðum líkama. Það er vísindalega staðfest.“ Eric Topol\nLangvinn streita hækkar kortisól, eykur bólgur og veikir ónæmiskerfi. Lærðu að takast á við streitu, ekki hunsa hana.\nHafðu oft samband við vini og ættingja, gjarnan með símtali eða heimsókn (ekki aðeins netskilaboðum).<br/>Taktu þátt í hópastarfi af einhverju tagi, t.d. gönguhóp.<br/>Góður siður er að njóta máltíða í samveru með öðrum sem oftast.<br/>„Einmanaleiki er jafn skaðlegur og 15 sígarettur á dag.“ Harvard rannsókn (2015).\nGóð tengsl stuðla að heilbrigðari lífssýn, minni kvíða, betri almennri andlegri líðan og aukinni heilastarfsemi á efri árum.\nAð lokum.\nÞú ert í bílstjórasætinu, þú ræður ferðinni.\nLanglífi snýst ekki eingöngu um að fjölga æviárum, heldur að hámarka lífið og lífsgæðin. Að verða 100 ára hress og lífsglaður krefst ekki fullkomnunar. Það krefst lítilla skrefa, daglega, aftur og aftur, með viljann að vopni.\nKæri lesandi, það er ekki eftir neinu að bíða. Verkefnið er verðugt og dagurinn í dag er alveg tilvalinn að hefja þína vegferð. Uppskeran verður ómetanleg fyrir þig, þína vellíðan og þitt líf."
  },
  {
    "article_source": "vb",
    "article_title": "Tap hjá CCP á þróunarári",
    "article_url": "https://www.vb.is/frettir/tap-hja-ccp-a-throunarari/",
    "article_date": "2025-05-08",
    "article_description": "CCP segir að síðasta ár hafi einkennst af verulegri útvíkkun á leikjavöruframboði og tæknilausnum félagsins.",
    "article_text": "Íslenski tölvuleikjaframleiðandinn CCP tapaði 2,9 milljónum dala, eða sem nemur um 405 milljónum króna, árið 2024 samanborið við 5,2 milljóna dala hagnað árið áður.\nHeildartekjur CCP drógust saman um 3,9% milli ára og námu 70,4 milljónum dala eða um 9,7 milljarða króna í fyrra, samanborið við 73,2 milljónir dala árið 2023.\n„Tekjur af leikjum jukust um 4,5 milljónir dollara (8%) milli ára, sem endurspeglar góða áframhaldandi þátttöku í EVE Online og útgáfu nýrra leikja, þar á meðal EVE Galaxy Conquest. Hins vegar skilaði fyrirtækið 2,9 milljóna dollara tapi, í samanburði við 5,6 milljóna dollara hagnað árið 2023,“ segir í skýrslu stjórnar og framkvæmdastjóra í nýbirtum ársreikningi félagsins.\n„Þessi breyting [á afkomu félagsins] stafar fyrst og fremst af markvissum og auknum fjárfestingum í mörgum þróunarverkefnum - þar á meðal EVE Frontier, EVE Vanguard, og Carbon hugbúnaðarlausninni - sem áætlað er að fari í lykilútgáfufasa frá miðju ári 2025 og áfram. Þessar fjárfestingar, þótt þær hafi áhrif á skammtímaafkomu félagsins, eru kjarni í stefnu CCP sem miðar að því að byggja undir markvissan og sjálfbæran vöxt til framtíðar.“\nCCP segir að síðasta ár hafi einkennst af verulegri útvíkkun á leikjavöruframboði og tæknilausnum félagsins. Félagið nefnir m.a. að fjölspilunarleikurinn EVE Frontier var opinberlega tilkynntur í september síðastliðnum. Stefnt er að útgáfu leiksins í „Early Access“ í júní 2025.\nHilmar Veigar Pétursson, framkvæmdastjóri CCP, sagði í viðatali við <a href=\"https://www.mbl.is/greinasafn/grein/1887821/\">ViðskiptaMoggann</a> í vikunni að til framtíðar horfi félagið allega til innir vaxtar. Það skipti öllu máli hvernig þeim þremur umfangsmiklu leikjum sem félagið hefur verið með í vinnslu um langt skeið - EVE Galaxy Conquest, EVE Vanguard og EVE Frontier<i> -</i> verði tekið á markaði.\nÍ lok ársins stóð eigið fé í 26,8 milljónum dala, eða um 3,7 milljörðum króna, og var eiginfjárhlutfall 48,5%. Heildareignir námu 55,3 milljónum dala eða um 7,6 milljörðum króna. Í árslok störfuðu 173 starfsmenn hjá félaginu, sem er sami fjöldi og í upphafi árs.\nCCP var stofnað í Reykjavík árið 1997 en tölvuleikjasamstæðan hefur verið í eigu suður-kóreska fyrirtækisins Pearl Abyss Corp. frá árinu 2018."
  },
  {
    "article_source": "vb",
    "article_title": "Samþykkja hluta­fjár­hækkun vegna kaupréttar starfs­manna",
    "article_url": "https://www.vb.is/frettir/hluthafar-samthykkja-hlutafjarhaekkun-vegna-kaupretts-starfsmanna/",
    "article_date": "2025-05-08",
    "article_description": "Starfsmönnum Ölgerðarinnar verður heimilt að kaupa fyrir allt að 750 þúsund á ári í þrjú ár.",
    "article_text": "Hlut­hafar Öl­gerðarinnar samþykktu á aðal­fundi félagsins í dag nýja heimild fyrir stjórn til að hækka hluta­fé félagsins um allt að 80 milljónir króna að nafn­verði vegna kaupréttaráætlunar sem tekur til starfs­manna.\nSam­kvæmt samþykktum breytingum á samþykktum félagsins verður stjórn heimilt að gefa út allt að 80 milljónir hluta, að nafn­verði ein króna hver, til að efna skuld­bindingar sam­kvæmt kaupréttar­samningum sem gerðir verða við starfs­menn á grund­velli áætlunarinnar. Hlut­hafar hafa með þessu fallið frá for­gangs­rétti sínum að þessum hlutum.\nHeimildin gildir til 8. maí 2030 og felur í sér að stjórn félagsins getur ráðist í hluta­fjár­hækkunina í einu lagi eða í áföngum, allt eftir því hvernig nýting kaupréttar þróast. Hlutirnir munu veita réttindi frá skráningar­degi hverrar hækkunar.\nKaupréttaráætlunin sjálf, sem var samþykkt sem hluti af endur­skoðaðri starfs­kjara­stefnu, kveður á um að starfsmönnum Öl­gerðarinnar og eftir at­vikum dóttur­félaga sé heimilt að kaupa hluti í félaginu fyrir allt að 750.000 krónur á ári í þrjú ár, að há­marki 2,25 milljónir króna á mann.\nKaup­verð hlutanna skal ákveðið í samræmi við ákvæði 10. gr. laga um tekju­skatt, sem kveður á um skil­yrði skattaívilnunar.\nMeð áætluninni hyggst félagið tengja betur saman hags­muni starfs­fólks og hlut­hafa með því að veita starfsmönnum mögu­leika á að verða hlut­hafar með hagstæðum kjörum.\nSlíkar áætlanir hafa orðið sí­fellt al­gengari meðal skráðra félaga og eru taldar efla langtíma­tryggð og sam­keppnis­hæfni í ráðningum og mann­auðs­stjórnun.\nSamþykkt aðal­fundarins felur ekki í sér að hluta­fjár­hækkun hafi þegar átt sér stað heldur að stjórn hefur nú laga­lega heimild til að fram­kvæma hana þegar og ef kaupréttaráætlunin er virkjuð. Þá mun stjórn einnig ákveða áskriftar­gengi og aðra skilmála hverju sinni."
  },
  {
    "article_source": "vb",
    "article_title": "Léttari byrjun á deginum",
    "article_url": "https://www.vb.is/eftir-vinnu/lettari-byrjun-a-deginum/",
    "article_date": "2025-05-08",
    "article_description": "Ferskar hugmyndir til að lífga upp á morgunrútínuna í maí.",
    "article_text": "Vorið er tíminn þegar allt lifnar við – og fullkomið tækifæri til að endurnýja venjur, þar á meðal morgunverðinn. Hér eru fjórar einfaldar, nærandi hugmyndir sem gleðja bæði auga og bragðlauka.\n<b>GRÆN SMOOTHIE-SKÁL MEÐ ÁVÖXTUM OG KÓKOSFLÖGUM</b>\n<b>Þú þarft:</b>\n1 avókadó 1 lúku spínat\n1 lítinn banana 1 msk. sítrónusafa\n1 dl gríska jógúrt eða plöntujógúrt\nNokkur jarðarber\n1 kíví kókosflögur\n<b>Aðferð:</b> Maukaðu avókadó, spínat, banana, sítrónusafa og jógúrt saman í blandara þar til blandan verður mjúk og jöfn. Helltu í skál og raðaðu sneiddum jarðarberjum, banana og kíví yfir. Stráðu kókosflögum yfir í lokin.\n<b>BERJASMOOTHIE SEM ILMAR AF SUMRI</b>\n<b>Þú þarft:</b>\n1 dl frosin bláber\n1 dl frosin hindber\n1 banana\n1 dl jógúrt eða plöntumjólk\n½ dl vatn eða kókosvatn\n<b>Aðferð:</b> Blandaðu öllum hráefnum saman í blandara þar til drykkurinn verður sléttur. Helltu í glas og skreyttu með ferskum berjum ef þú vilt.\n<b>Fleiri uppskriftir er að finna í nýjasta tölublaði Eftir vinnu sem kom út í gær.</b>\n<a href=\"https://vb.is/eftir-vinnu/vorid-byrjar-i-eldhusinu/\">Hér er umfjöllunin í heild fyrir áskrifendur Viðskiptablaðsins.</a>"
  },
  {
    "article_source": "vb",
    "article_title": "Joe &amp; the Juice hagnast um 33 milljónir",
    "article_url": "https://www.vb.is/frettir/joe-the-juice-hagnast-um-33-milljonir/",
    "article_date": "2025-05-08",
    "article_description": "Rekstraraðili Joe &amp; the Juice á Íslandi skilar bestu afkomu sinni frá árinu 2018. Danska keðjan hagnast í fyrsta sinn í sjö ár.",
    "article_text": "Joe Ísland ehf., rekstraraðili Joe &amp; The Juice á Íslandi, hagnaðist um 33 milljónir króna árið 2024 samanborið við 4 milljóna hagnað árið áður.\nTekjur félagsins, sem rekur 8 veitingastaði, drógust saman um 7,9% milli ára og námu 971 milljón króna í fyrra.\nRekstrarhagnaður fyrir afskriftir (EBITDA) jókst um 11,4% og námu tæplega 85 milljónum króna. Ársverk voru 33 samanborið við 36 árið áður.\nEignir félagsins námu 223 milljónum króna í árslok 2024 og eigið fé var um 60 milljónir króna. Joe Ísland ehf. er í eigu Eyju fjárfestingafélags VI ehf., sem er í eigu hjónanna Birgis Þórs Bieltvedt og Eyglóar Bjarkar Kjartansdóttur.\nMagnús Gunnarsson er framkvæmdastjóri Joe &amp; The Juice á Íslandi.\nDanska samlokukeðjan Joe &amp; The Juice, sem var stofnuð ári 2002, skilaði 143 milljóna danskra króna hagnaði árið 2024, sem samsvarar um 2,8 milljörðum króna.\nÍ umfjöllun viðskiptamiðilsins <a href=\"https://borsen.dk/nyheder/virksomheder/joe-the-juice-laver-forste-overskud-i-arevis?b_source=borsen&amp;b_medium=row_5&amp;b_campaign=news_3\">Børsen</a> kemur fram að þetta sé í fyrsta sinn frá árinu 2017 sem félagið er rekið með hagnaði. Samtals tapaði félagið 1.859 milljónum danskra króna, eða yfir 36 milljörðum íslenskra króna, á tímabilinu 2018-2023.\nTekjur danska félagsins jukust um 17% milli ára sem er að stórum hluta rakið til þess að það opnaði 33 nýja veitingastaði. Í árslok 2024 rak Joe &amp; The Juice 397 veitingastaði en félagið stefnir að því að reka þúsund staði árið 2028.\nBandaríski framtakssjóðurinn General Atlantic keypti ráðandi hlut í Joe &amp; The Juice árið 2023 og á í dag 90% hlut í félaginu."
  },
  {
    "article_source": "vb",
    "article_title": "Túvalú fær sinn fyrsta hraðbanka",
    "article_url": "https://www.vb.is/frettir/tuvalu-faer-sinn-fyrsta-hradbanka/",
    "article_date": "2025-05-08",
    "article_description": "Eyríkið Túvalú í Pólýnesíu í Kyrrahafi tók nýlega á móti sínum fyrsta hraðbanka.",
    "article_text": "Eyríkið Túvalú tók nýlega á móti sínum fyrsta hraðbanka við höfuðstöðvar National Bank og Tuvalu í þorpinu Vaiaku á Funafuti, aðaleyju landsins. Á vef <a href=\"https://www.theguardian.com/world/2025/apr/16/tuvalu-first-atm-cash-machine-banking\">Guardian</a> segir að fram til þessa hafi öll bankastarfsemi á eyjunni farið fram með reiðufé.\nTúvalú er ein afskekktasta þjóð í heimi en eyjan er staðsett í Pólýnesíu í Kyrrahafi, um miðja vegu milli Ástralíu og Hawaii.\nHraðbankinn er sagður marka sögulega breytingu fyrir hið 12 þúsund manna eyríki, sem hefur aldrei áður haft aðgang að rafrænum bankaviðskiptum. Íbúar Túvalú hafa því neyðst til að standa í biðröðum þegar þeir fá útborgað við banka, sem er aðeins opinn til kl. 14.\n„Dagurinn í dag markar ekki aðeins söguleg tímamót heldur nýja framtíð fyrir bankann, þjónustuna sem hann mun bjóða upp á og stefnumótun,“ sagði Feleti Teo, forsætisráðherra Túvalú.\nTil að byrja með verður aðeins hægt að nota fyrirframgreidd kort í hraðbankanum en bankinn mun á næstunni innleiða notkun debetkorta, sem verða gefin út á eyjunni. Markmiðið er svo að bjóða upp á Visa-kort sem íbúar geta notað erlendis og í netverslun."
  },
  {
    "article_source": "vb",
    "article_title": "„Vildu ekki gefa út hálfkláraðan leik“",
    "article_url": "https://www.vb.is/frettir/vildu-ekki-gefa-ut-halfklaradan-leik/",
    "article_date": "2025-05-08",
    "article_description": "Ólafur Jóels segir að það kæmi ekki á óvart ef Rockstar ákveði að fresta útgáfu GTA 6 aftur á næsta ári.",
    "article_text": "Tölvuleikjaframleiðandinn Rockstar Games ákvað á dögunum að fresta útgáfu Grand Theft Auto 6 um meira en hálft ár. Til stóð að leikurinn kæmi út í haust og hefur eftirvæntingin verið mikil en tólf ár eru liðin frá því að síðasti leikurinn, GTA 5, var gefinn út.\nAðdáendur fengu hins vegar nýja stiklu sem birt var skömmu eftir að tilkynnt var um tafir leiksins og á innan við sólarhring voru áhorfstölur stiklunnar komnar upp í 475 milljónir.\nÓlafur Jóels, þáttarstjórnandi Game Tíví, segir í samtali við Viðskiptablaðið að það hafi ekki komið honum á óvart að Rockstar hafi ákveðið að fresta leiknum. Leikirnir GTA 5 og Red Dead Redemption II hafi til að mynda báðir verið frestaðir þegar þeir komu út á sínum tíma.\n„Þetta er bara orðið eitthvað sem þeir eru þekktir fyrir og þegar nær dregur þá getur vel verið að þeir fresti leiknum aftur inn í haustið,“ segir Óli en núverandi útgáfudagur er 26. maí 2026.\nAð hans mati ákváðu framleiðendur að fresta leiknum einfaldlega vegna þess að þeir voru ekki tilbúnir með hann. Hann segir líka að nafn fyrirtækisins passi vel þar sem Rockstar eru álitnir vera rokkstjörnur bæði innan iðnaðarins og innan móðurfélags þess, Take-Two Interactive.\n„Þetta er náttúrulega risastórt verkefni sem hefur verið í framleiðslu í tíu ár og ég held að þeir hafi litið svo á að nokkrir mánuðir til viðbótar væru þess virði. Þeir vilja heldur ekki sogast inn í þessa þróun sem margir framleiðendur lenda í og gefa út hálfkláraðan leik.“\n<b>Viðkvæmt vistkerfi</b>\nÓli segir að frestunin hafi engu að síður haft mikil áhrif á markaðinn. Ákvörðunin hafi vissulega verið leiðinleg fyrir aðdáendur en fyrir suma er GTA eini leikurinn sem þeir spila, sem þýðir að viðeigandi fyrirtæki reiði sig mikið á útgáfudag.\nHlutabréf í Take-Two lækkuðu einnig um 12% eftir tilkynninguna. Óli segir að forstjóri fyrirtækisins hafi engu að síður sagst standa á bak við ákvörðun Rockstar, enda sé búist við þremur milljörðum dala í tekjur fyrsta árið eftir útgáfu leiksins.\n„Ég held samt að margir aðrir framleiðendur séu fegnir að það sé allavega kominn útgáfudagur. Það sem gerist nefnilega í leikjabransanum, þegar svona skrímsli eru gefin út, er að það vill enginn annar gefa út leik á sama tíma því þessi leikur mun taka allt súrefnið á markaðnum.“\nÓli býst þó við góðum leik þegar GTA 6 verður loksins gefinn út og minnir á að Rockstar séu sem betur fer þekktir fyrir góð gæði. Þá séu einnig aðrir leikir sem hægt er að spila í millitíðinni á meðan verið er að bíða eftir GTA.\n„Take-Two er til dæmis að fara að gefa út nýjan mafíuleik í ágúst, Mafia: The Old Country. Hann gerist á Sikiley í kringum 1900 og er líka svona open-world glæpaleikur. Það mun væntanlega létta lundina þar til stóra skrímslið kemur.“"
  },
  {
    "article_source": "vb",
    "article_title": "First Water og Micro/Klaki gera samning í Barcelona",
    "article_url": "https://fiskifrettir.vb.is/first-water-og-microklaki-gera-samning-i-barcelona/",
    "article_date": "2025-05-08",
    "article_description": "",
    "article_text": "First Water og Micro/Klaki hafa komist að samkomulagi um kaup First Water á stöflunarróbót. Kaupin voru undirrituð á síðasta degi sjávarútvegssýningar sem nú fer fram í Barcelona á Spáni, hvar fjöldi Íslenskra fyrirtækja kynnir afurðir sínar fyrir alþjóðlegum mörkuðum.\nRóbótinn mun sjá um að stafla kössum á pallettur í vinnsluhúsi First Water að Óseyrarbraut í Þorlákshöfn, þar sem undirbúningur fyrir að hefja vinnslu er í fullum gangi, en þar vinna fyrirtækin einnig saman að uppsetningu tímabundins vinnsluhúss. Húsið að Óseyrarbraut mun þjóna First Water þangað til nýtt og glæsilegt hús verður tekið í notkun að Laxabraut þar sem eldisker fyrirtækisins eru staðsett og höfuðstöðvar félagsins munu rísa."
  },
  {
    "article_source": "vb",
    "article_title": "Leigu­tekjur Eikar aukast um 9,5% milli ára",
    "article_url": "https://www.vb.is/frettir/leigutekjur-eikar-aukast-um-95-milli-ara/",
    "article_date": "2025-05-08",
    "article_description": "EBITDA- afkoma félagsins á fyrsta ársfjórðungi nam 1,8 milljörðum og jókst um 6,9%.",
    "article_text": "Eik fast­eignafélag hf. skilaði 9,5% vexti í leigu­tekjum á fyrsta árs­fjórðungi ársins 2025, sam­kvæmt árs­hluta­reikningi félagsins fyrir tíma­bilið janúar til mars.\nFélagið segir rekstur hafa verið í samræmi við áætlanir og að af­koma hafi styrkst milli ára, með hækkun í bæði tekjum og rekstrar­hagnaði.\nSam­kvæmt til­kynningu til Kaup­hallarinnar námu rekstrar­tekjur félagsins á tíma­bilinu 2.964 milljónum króna, saman­borið við 2.709 milljónir á fyrsta fjórðungi 2024.\nÞar af voru leigu­tekjur 2.589 milljónir króna og jukust um 9,5%. Félagið metur raun­vöxt leigu­tekna á milli ára sem 4,7%. Rekstrar­kostnaður hækkaði í 1.147 milljónir króna.\nEBITDA, mælt sem rekstrar­hagnaður fyrir mats­breytingar, sölu­hagnað og af­skriftir, nam 1.817 milljónum króna og jókst um 6,9% frá sama tíma­bili árið áður.\nHagnaður fyrir tekju­skatt var 1.708 milljónir króna og heildar­hagnaður sam­stæðunnar 1.366 milljónir. Hagnaður á hvern hlut var 0,4 krónur.\nNOI-hlut­fall félagsins (rekstrar­hagnaður fyrir mats­breytingar sem hlut­fall af leigu­tekjum) var 69,6% á tíma­bilinu, lægra en 71,0% á fyrsta fjórðungi 2024.\nHeildar­eignir félagsins námu 160.890 milljónum króna í lok mars. Þar af voru fjár­festingar­eignir bók­færðar á 147.606 milljónir króna og eignir til eigin nota 5.816 milljónir. Eigið fé félagsins var 54.027 milljónir og eigin­fjár­hlut­fallið 33,6%.\nVaxta­berandi skuldir voru 87.336 milljónir króna. Nettó veðhlut­fall félagsins – hlut­fall skulda að frá­dregnu hand­bæru fé á móti virði fast­eigna og lóða – var 54,6%. Hlut­fall verð­tryggðra lána nam 97,3% í lok tíma­bilsins.\nÍ febrúar gaf félagið út skulda­bréfa­flokkinn EIK 150536 með 3,8% verð­tryggðum vöxtum.\nHeildarút­gáfa í flokknum var 6.000 milljónir króna í lok mánaðarins. Sam­kvæmt til­kynningu var hluti and­virðisins notaður til að greiða inn á eldri bankalán.\nFélagið seldi fast­eignina að Rauðarár­stíg 27 í febrúar með sölu­hagnaði upp á 42 milljónir króna. Eignin hafði verið að mestu tóm eftir að leigu­taki yfir­gaf hana sumarið 2024.\nÞá var til­kynnt í mars að ferli vegna mögu­legs sölu­ferils á Glerár­torgi á Akur­eyri væri lokið án niður­stöðu. Í til­kynningu segir að áfram verði unnið að þróun og nýtingu eignarinnar, þar á meðal í tengslum við íbúða­upp­byggingu.\nViðræður standa yfir um kaup á Festingu hf. sem, ef þær ganga eftir, myndu bæta við eigna­safnið rúm­lega 43 þúsund fer­metrum.\nVirðisút­leigu­hlut­fall félagsins var 94,3% í lok fjórðungsins, sem er 0,7 pró­sentu­stigum hærra en við áramót.\nLeigu­samningar voru undir­ritaðir um tæp­lega 6.700 fer­metra, þar á meðal alla 2. hæð Skeifunnar 8, viðbótar­leigu í Holta­smára 1, og samninga fyrir 700 fer­metra í Smára­torgi 3 og 500 fer­metra í Kvosinni. Á sama tíma fékk félagið um 4.600 fer­metra til baka úr leigu.\nFélagið segir áður birtar horfur fyrir árið 2025 séu óbreyttar. Sam­kvæmt þeim er gert ráð fyrir rekstrar­tekjum á bilinu 12.055–12.545 milljónir króna, leigu­tekjum á bilinu 10.375–10.800 milljónir og EBITDA á bilinu 7.620–7.940 milljónir króna.\nStefnt er að 95% virðisút­leigu­hlut­falli fyrir árs­lok og að skrifað verði undir samninga um 6.400 fer­metra af þróunar­fer­metrum til viðbótar þeim 4.600 sem þegar hafa verið samnings­bundnir.\nHreiðar Már Her­manns­son tók við sem for­stjóri félagsins þann 10. apríl. Stjórn félagsins samþykkti í apríl að greiða út arð að fjár­hæð 3.393 milljónir króna vegna rekstrarársins 2024, í tveimur greiðslum, sú fyrri var greidd 23. apríl og sú síðari er áformuð 8. október."
  },
  {
    "article_source": "vb",
    "article_title": "Arð­semi Ís­lands­banka 9,4% á fyrsta fjórðungi",
    "article_url": "https://www.vb.is/frettir/ardsemi-islandsbanka-94-a-fyrsta-fjordungi/",
    "article_date": "2025-05-08",
    "article_description": "Hagnaður Íslandsbanka á fyrsta ársfjórðungi dróst saman frá sama tímabil í fyrra.",
    "article_text": "Íslandsbanki hagnaðist um 5,2 milljarða króna eftir skatta á fyrsta ársfjórðungi, samanborið við 5,4 milljarða hagnað á sama tímabili í fyrra. Arðsemi eigin fjár hjá Íslandsbanka á fjórðungnum nam 9,4% á ársgrundvelli, en til samanburðar var hún 9,8% á fyrsta fjórðungi 2024.\nÍslandsbanki birti <a href=\"https://storage.mfn.se/829aae6c-e0db-4685-a1e8-f26c7e1e653d/isb-condensed-consolidated-interim-financial-statements-first-quarter-2025.pdf\">uppgjör</a> fyrir fyrsta ársfjórðung eftir lokun Kauphallarinnar í dag.\nJón Guðni Ómarsson, bankastjóri Íslandsbanka, bendir á í <a href=\"https://keldan.is/Tilkynningar/mfn-ab9a7ded-eab0-4f1f-a708-8d2199d97622\">uppgjörstilkynningu</a> bankans að afkoman hafi verið um 3% yfir meðalspám greinenda.\nRekstrartekjur Íslandsbanka drógust saman um 4,1% milli ára og námu 15.534 milljónum króna á fyrsta fjórðungi.\nVaxtatekjur bankans jukust um tæp 7%, samanborið við sama ársfjórðung í fyrra og þóknanatekjur um tæp 2%. Neikvæð afkoma fjármunatekna, sem nemur 986 milljónum króna, hafði áhrif á afkomu bankans á fjórðungnum.\nAftur á móti var virðisrýrnun fjáreigna aðeins um 3 milljónir króna á fyrsta ársfjórðungi 2025 samanborið við virðisrýrnun sem nam 704 milljónum króna á sama tímabili í fyrra.\nAlþingi samþykkti í dag breytingar á lögum um ráðstöfun eignarhlutar ríkisins í Íslandsbanka.\nFjármálaráðherra sagði um helgina að stefnt væri að næsta útboð á hlut ríkisins í Íslandsbanka fari fram á næstu vikum, en undirbúningur hefur staðið yfir undanfarna mánuði hjá ráðgjöfum ríkisins og umsjónaraðila útboðsins."
  },
  {
    "article_source": "vb",
    "article_title": "Alvotech hækkaði um 14,4% í dag",
    "article_url": "https://www.vb.is/frettir/alvotech-haekkadi-um-144-i-dag/",
    "article_date": "2025-05-08",
    "article_description": "Dagslokagengi Alvotech var síðast hærra í byrjun apríl.",
    "article_text": "Hlutabréfaverð Alvotech hækkaði um 14,4% í yfir 600 milljóna króna veltu á aðalmarkaði Kauphallarinnar í dag. Gengi hlutabréfa Alvotech stóð í 1.190 krónum á hlut við lokun Kauphallarinnar en til samanburðar var dagslokagengi félagsins síðast hærra í byrjun apríl.\nLíftæknifyrirtækið birti uppgjör eftir lokun Kauphallarinnar í gær og hækkaði afkomuspá sína fyrir árið 2025, líkt og Viðskiptablaðið fjallaði um í morgun. Jafnframt boðaði félagið skráningu á Nasdaq markaðinn í Svíþjóð síðar í mánuðinum.\nHeildartekjur Alvotech á fyrsta fjórðungi ársins jukust um 260% milli ára og voru 132,8 milljónir dala, eða um 17 milljarðar króna. Tekjurnar voru yfir spám greinenda sem höfðu að meðaltali gert ráð fyrir að þær yrðu í kringum 106 milljónir dala. Aðlögð EBITDA framlegð nam 20,5 milljónum dala og var um helmingi yfir spám greinenda, samkvæmt frétt <a href=\"https://www.visir.is/g/20252723445d/al-vot-ech-baetir-vid-skraningu-i-svi-thjod-eftir-upp-gjor-sem-var-vel-yfir-vaentingum\">Innherja</a>.\nÚrvalsvísitalan hækkaði um 1,7% í hátt í 3 milljarða króna veltu á aðalmarkaði Kauphallarinnar. Nova hækkaði næst mest af félögum Kauphallarinnar eða um 4,4% í yfir hundrað milljóna króna veltu. Gengi Nova, sem birti uppgjör eftir lokun Kauphallarinnar í gær, stendur í 4,72 krónum á hlut og er um 10% hærra en í upphafi hafs.\nGengi Sýnar, sem greindi í gær frá 344 milljóna tapi á fyrsta fjórðungi, lækkaði mest af eða um 3,1% í og stendur nú í 24,8 krónum á hlut."
  },
  {
    "article_source": "vb",
    "article_title": "Spari­sjóður Þin­g­eyinga hagnast um 179 milljónir",
    "article_url": "https://www.vb.is/frettir/sparisjodur-thingeyinga-hagnast-um-179-milljonir/",
    "article_date": "2025-05-08",
    "article_description": "Aðalfundur samþykkti að breyta nafni sjóðsins.",
    "article_text": "Spari­sjóður Þin­g­eyinga skilaði 179 milljóna króna hagnaði eftir skatta á síðasta ári, sam­kvæmt upp­lýsingum sem kynntar voru á aðal­fundi sjóðsins í lok apríl.\nÍ frétta­til­kynningu frá Spari­sjóðnum segir að rekstur sjóðsins hafi gengið vel á árinu og nam hagnaður fyrir skatta 226 milljónum króna.\nHeildar­eignir spari­sjóðsins námu 14,7 milljörðum króna um síðustu áramót og höfðu vaxið um 1.553 milljónir milli ára. Inn­lán við­skipta­vina voru á sama tíma um 12,8 milljarðar króna, eigið fé nam 1,5 milljörðum, og lausa­fjár­staða er sögð sterk.\nÁ fundinum var samþykkt að breyta nafni sjóðsins úr „Spari­sjóði Suður-Þin­g­eyinga“ í „Spari­sjóð Þin­g­eyinga“, þar sem nýja nafnið þótti betur endur­spegla núverandi starfs­svæði hans.\nÍ nýkjörinni stjórn spari­sjóðsins sitja Bergþór Bjarna­son, Dag­björt Jóns­dóttir, Eiríkur H. Hauks­son, Margrét Hólm Vals­dóttir og Sigríður Jóhannes­dóttir. Vara­menn eru Elísa­bet Gunnars­dóttir og Pétur B. Árna­son.\nEinnig var til­kynnt á fundinum að Spari­sjóður Þin­g­eyinga veiti tvo sam­félags­lega styrki að upp­hæð 4 milljónir króna hvor. Annars vegar mun Vel­ferðar­sjóður Þin­g­eyinga hljóta styrkinn og hins vegar verða heilsugæslu­stöðvar Heil­brigðis­stofnunar Norður­lands (HSN) styrktar til kaupa á tækja­búnaði.\nMeð þessu undir­strikar Spari­sjóður Þin­g­eyinga áfram­haldandi sam­félags­lega ábyrgð sína og þátt­töku í upp­byggingu heil­brigðis- og vel­ferðarþjónustu í heima­byggð."
  },
  {
    "article_source": "vb",
    "article_title": "Danskur banka­stjóri dæmdur í sögu­legu peningaþvættis­máli",
    "article_url": "https://www.vb.is/frettir/danskur-bankastjori-daemdur-i-sogulegu-peningathvaettismali/",
    "article_date": "2025-05-08",
    "article_description": "Stengaard játaði skýlaust brot sín í einu stærsta hneykslismáli danskrar bankasögu. „Þá ber að axla ábyrgð.“",
    "article_text": "Í fyrsta sinn í sögu Danmerkur hefur fyrrverandi bankastjóri hlotið dóm fyrir brot á lögum um peningaþvætti.\n<a href=\"https://borsen.dk/nyheder/finans/tidligere-bankdirektor-idomt-faengselsstraf-i-historisk-hvidvasksag?b_source=borsen&amp;b_medium=row_0&amp;b_campaign=news_1\">Dómurinn</a> féll í Kaup­manna­höfn í dag er Bo Stenga­ard, fyrr­verandi for­stjóri Køben­havns And­els­kasse, játaði brot á lögum sem ætlað er að koma í veg fyrir peningaþvætti og fjár­mögnun hryðju­verka.\nSam­kvæmt rannsóknar­deild dönsku lög­reglunnar, NSK, lét bankinn milli­færslur upp á 3,2 milljarða danskra króna frá áhættusömum er­lendum við­skipta­vinum á tíma­bilinu 2017–2018 fara í gegn án þess að kanna til­efni við­skiptanna eða til­kynna þau til yfir­valda.\nÞá hafði bankinn ekki stjórn á því hverjir væru raun­veru­legir eig­endur þriggja stærstu er­lendu við­skipta­vina hans, sem stóðu undir 80–90% af öllum er­lendum fjár­magns­hreyfingum bankans.\nBo Stenga­ard var ekki ákærður fyrir peningaþvættið sjálft heldur fyrir brjóta á reglum um eftir­lit og til­kynninga­skyldu.\nÞrátt fyrir að breytingar á lögum í dag heimili allt að tveggja ára fangelsi átti hátt­semi Stenga­ards sér stað fyrir laga­breytinguna þegar refsi­ramminn var aðeins sex mánuðir.\nDómari dæmdi hann í fjögurra mánaða skil­orðs­bundið fangelsi, þar sem tekið var mið af játningu, hreinu saka­ferli og tímanum sem er liðinn frá brotunum.\nFyrir dómi lýsti Stenga­ard því að hann hefði ekki áttað sig á um­fangi vandans þegar hann tók við starfi árið 2016.\nÞrátt fyrir þessa lýsingu tók hann af­dráttar­lausa ábyrgð á brotum sínum:\nLinda Niel­sen, lagapró­fessor við Háskólann í Kaup­manna­höfn og fyrr­verandi for­maður starfs­hóps fjár­mála­geirans um baráttu gegn peningaþvætti, lýsti dómnum sem tíma­mótum.\nHingað til hafa máls­með­ferðir vegna peningaþvættis aðal­lega beinst að lögaðilum en ekki ein­stak­lingum.\nÞannig fékk Danske Bank áður 15 milljarða króna sekt, án þess að stjórn­endur væru sak­felldir.\nÚt­tekt KPMG árið 2018 leiddi í ljós að bankinn hafði ekki sinnt neinum af rúm­lega 8.000 sjálf­virkum viðvörunum um grun­sam­leg við­skipti frá ágúst 2017.\nÞá voru nýir er­lendir við­skipta­vinir hvorki skoðaðir með til­liti til refsiað­gerða né hvort þeir væru pólitískt tengdir aðilar (PEP).\nÞessi kerfis­bundna van­ræksla, ásamt stjórnunar­leysi, leiddi til þess að danska fjár­mála­eftir­litið tók yfir bankann í septem­ber 2018.\nÍ janúar 2025 var bankanum gert að greiða sekt upp á 794 milljónir danskra króna, sem sam­svarar 25% af grun­sam­legum við­skiptum á tíma­bilinu.\nJafn­framt er verið að rann­saka aðra stjórnar­menn sem komu að rekstri bankans á brotatíma­bilinu.\nEinn þeirra hefur verið ákærður og er krafist fangelsis­refsingar. Sá neitar sök og nýtur enn nafn­leyndar."
  },
  {
    "article_source": "vb",
    "article_title": "Penninn Ey­munds­son lokar á Lauga­vegi",
    "article_url": "https://www.vb.is/frettir/penninn-eymundsson-lokar-a-laugavegi/",
    "article_date": "2025-05-08",
    "article_description": "Verslun Pennans Eymundsson að Laugavegi 77 verður lokað klukkan 18 á morgun.",
    "article_text": "Verslun Pennans Eymundsson að Laugavegi 77 verður lokað á morgun, föstudaginn 9. maí, klukkan 18, fyrir fullt og allt. Penninn ehf. hefur starfrækt verslun þar frá árinu 2014 en í tilkynningu segir að Penninn muni opna stærri verslun á Selfossi.\nÞegar versluninni við Laugaveg verður lokað verður innréttingum og vörum þaðan ekið á Selfoss.\n„Leigusamningurinn er runninn út og það stendur til að breyta efri hæðum hússins í íbúðir. Við treystum okkur ekki til að reka verslunina meðan á framkvæmdum stendur,“ segir Ingimar Jónsson, forstjóri Pennans.\nÞá hafa verslanir Pennans Eymundsson við Skólavörðustíg og í Austurstræti verið endurskipulagðar.\n„Við erum að opna stærri og glæsilegri verslun á Selfossi á næstu vikum. Búðin á Selfossi verður 350 fermetrar í nýju húsi við Larsenstræti sem er afar öflugt verslunarsvæði,“ segir Ingimar.\nPenninn ehf. rekur 16 verslanir um land allt undir nafninu Penninn Eymundsson. Þá rekur félagið húsgagnaverslun, fyrirtækjaþjónustu og heildverslun. Jafnframt rekur Penninn þrjár ferðamannaverslanir undir nafninu The Viking og eina undir nafninu Islandia.\nVerslunin Eymundsson var stofnuð 1872 og Penninn 1932. Þær sameinuðust árið 1996 undir einu nafni, Penninn Eymundsson."
  },
  {
    "article_source": "vb",
    "article_title": "Peninga­gjafir og banka­kort til starfs­manna",
    "article_url": "https://www.vb.is/skodun/peningagjafir-og-bankakort-til-starfsfolks/",
    "article_date": "2025-05-08",
    "article_description": "Í ljósi þeirra annmarka sem eru á lögskýringu yfirskattanefndar er mikilvægt að leitað verði eftir afstöðu dómstóla.",
    "article_text": "Í nýuppkveðnum <i>úrskurði yfirskattanefndar 7. apríl 2025 í máli nr. 53/2025</i> var staðfest niðurstaða ríkisskattstjóra, og þar með sá hluti skattmatsreglna ríkisskattstjóra, að <i>allar</i> gjafir til starfsmanna í<i> peningum</i>, hvort sem er í „beinhörðum peningum, innleggi á bankareikninga og afhendingu bankakorta“, eins og segir í skattmatsreglunum, séu <i>skattskyldar tekjur</i> sem rúmast ekki innan undanþágu tekjuskattslaga um <i>tækifærisgjafir</i>.\nGjafir í formi peninga, bankakorta og gjafabréfa í banka til starfsmanna teljast því ekki tækifærisgjafir í skilningi undanþágu tekjuskattslaga. Tilefni er til að gera athugasemdir við bæði lögskýringu yfirskattanefndar og skilning nefndarinnar á hlutverki sínu sem úrskurðarnefnd á æðra stjórnsýslustigi.\nAlmennt eru gjafir til einstaklinga skattskyldar en í tekjuskattslögum er að finna undanþágu um tækifærisgjafir í 4. tölul. A-liðar 7. gr. laga nr. 90/2003 um tekjuskatt. Undanþágan hljóðar svo:\nYfirskattanefnd túlkar hugtakið „tækifærisgjöf“ á þann hátt að það nái aðeins til gjafa í ákveðnu <i>formi</i>, þ.e. í fríðu, en ekki til peninga, bankakorta o.þ.hl. a.m.k í tilviki gjafa til starfsmanna.\nSamkvæmt almennri málvenju og orðabókarskilgreiningu er „tækifærisgjöf“ gjöf gefin af ákveðnu tilefni. Hugtakið felur ekki í sér vísun til <i>forms</i> gjafar heldur <i>tilefnis</i>. Hvorki í orðalagi lagaákvæðisins að öðru leyti né lögskýringargögnum er gerður greinarmunur á því hvort tækifærisgjöf sé í peningum eða fríðu. Skilyrði ákvæðisins eru samkvæmt orðanna hljóðan að tilefni gjafarinnar sé ákveðið tækifæri, s.s. afmæli, jól og ferming, svo og að verðmæti gjafarinnar sé ekki umfram það sem almennt gerist um slíkar gjafir.[1] Niðurstaða yfirskattanefndar leiðir því ekki af skýru orðalagi undanþágunnar.\nYfirskattanefnd reisir túlkun sína á skýringu undanþágunnar um tækifærisgjafir til samræmis við annað ákvæði tekjuskattslaga um rekstrarkostnað lögaðila og þeirra sem starfa í atvinnurekstri, þ.e. kostnaði sem heimilt er að draga frá skattskyldum tekjum. Samkvæmt síðara ákvæðinu, þ.e. 1. tölul. 50. gr. laga nr. 90/2003, teljast gjafir ekki til rekstrarkostnaðar nema um sé að ræða „tækifærisgjafir <i>í fríðu</i> til starfsmanna og viðskiptavina þegar verðmæti þeirra er ekki meira en gerist um slíkar gjafir almennt“. [Leturbr. höf.]\nYfirskattanefnd bendir á að umrætt ákvæði sé yngra en undanþágan um tækifærisgjafir og telur að þegar 7. gr. sé túlkuð til samræmis við 50. gr. verði niðurstaðan sú að með „tækifærisgjöfum“ í fyrrnefnda ákvæðinu sé átt við „tækifærisgjafir í fríðu“. Með öðrum orðum spegla reglurnar hvor aðra varðandi skattskyldu gjafþega og frádráttarbærni kostnaðar gefanda að öllu leyti. Í ljósi eðlis bankakorta og gjafabréfa í banka telur nefndin jafnframt að leggja verði þær að jöfnu við peninga, þ.e. gjafir sem eru ekki í fríðu.\nEkki er hægt að fallast á þær ályktanir sem nefndin dregur af samhengi lagaákvæðanna þar sem þær byggja á ónákvæmum samanburði á ákvæðunum. <i>Í fyrsta lagi</i> er grundvallarmunur á orðalagi undanþágunnar um tækifærisgjafir til einstaklinga í 7. gr. annars vegar og ákvæðisins um rekstrarkostnað lögaðila í 50. gr. hins vegar. Fyrra ákvæðið kveður aðeins á um hugtakið „tækifærisgjafir“ án þess að gera greinarmun á formi þeirra, þ.e. hvort þær séu í peningum eða fríðu. Síðara ákvæðið gerir slíkan greinarmun enda segir „tækifærisgjafir í fríðu“.\n<i>Í öðru lagi</i> verður ekki önnur ályktun dregin af orðalagi 50. gr. en að þar sé verið að <i>takmarka</i> hvaða tækifærisgjafir koma til greina en <i>ekki skilgreina</i> hugtakið tækifærisgjafir í skilningi tekjuskattslaga. Þannig segir í 50. gr., sem fyrr er getið, „tækifærisgjafir í fríðu“ en ekki t.d. að „tækifærisgjafir í lögum þessum merkja gjafir í fríðu“.\n<i>Í þriðja lagi</i> er engan veginn sjálfgefið að horfa eigi fram hjá orðalagsmuninum á lagaákvæðunum og framsetningu 50. gr. og <i>spegla</i> reglurnar. Ástæða þess er sú að skattskylda gjafþega og frádráttarbærni kostnaðar gefanda sem er lögaðili eru ekki tvær hliðar á sama peningi. Önnur reglan fjallar um að gjafþegar bera ekki skattskyldu vegna tækifærisgjafa, hvort sem gjöf er til starfsmanns eða annarra, s.s. fermingarbarna. Hin reglan fjallar um hvenær megi draga kostnað í atvinnustarfsemi frá tekjum og er bundin við <i>starfsmenn og viðskiptavini</i>. Þótt báðar reglurnar hafa að geyma undanþágur vegna tækifærisgjafa sem eru ekki að meira verðmæti en almennt gerist um slíkar gjafir er að öðru leyti mikilvægur munur á reglunum. Eðlis- eða efnisrök hníga því ekki að því að sama regla gildi um skattskyldu gjafþega í 7. gr. og frádráttarbærni kostnaðar gefanda í 50. gr. eins og niðurstaða yfirskattanefndar leiðir til.\nYfirskattanefnd rekur að ákvæðinu um rekstrarkostnað í 50. gr. hafi verið breytt með 5. gr laga nr. 147/1994 og dregur þá ályktun af athugasemdum við ákvæðið að þær styðji við túlkun nefndarinnar. Tilvitnaðar athugasemdir, sem teknar eru orðrétt upp í úrskurðinum, hljóða svo:\nFyrsta setning tilvitnunarinnar felur í sér dæmatalningu á tækifærisgjöf sem fellur að almennri málvenju, þ.e. „jólagjafir til starfsmanna, gjöf í tilefni af stórafmæli starfsmanns eða meiri háttar starfsafmælis“. Næstu setningar fela í sér skýringu á <i>skilyrðinu um að verðmæti</i> megi ekki vera meira en almennt gerist um slíkar gjafir en <i>ekki hugtakinu tækifærisgjöf</i>, hvað þá <i>formi</i> hennar. Vísun til bókar sem jólagjafar er tekin sem dæmi í tengslum við <i>verðmæti</i> gjafar en ekki <i>form</i>. Auk þess er það aðeins sett fram sem dæmi. Þær athugasemdir sem yfirskattanefnd vitnar til í úrskurðinum veita því <i>engan stuðning</i> fyrir túlkun nefndarinnar.\nEnn fremur vekur athygli að hvergi er vikið að því í lögskýringargögnum með breytingalögunum að vísun til þess að tækifærisgjöf sé „í fríðu“ muni jafnframt eiga við um undanþáguna um tækifærisgjafir til einstaklinga í 7. gr. eða að verið sé að árétta eða breyta skilgreiningunni á hugtakinu tækifærisgjöf annars staðar í tekjuskattslögunum. Þögn lögskýringargagnanna um þetta atriði fellur að framsetningu 50. gr., þ.e. að ákvæðið um rekstrarkostnað <i>takmarkar</i> hvaða tækifærisgjafar koma til greina, þ.e. í fríðu, <i>í því ákvæði</i> en samsvarandi takmörkun er ekki að finna í undanþágunni um tækifærisgjafir í 7. gr. Hefði löggjafanum verið í lófa lagið að breyta því ákvæði samhliða eða síðar hefði það verið vilji löggjafans að samsvarandi takmörkun ætti að gilda.\nYfirskattanefnd vísar einnig til ákvæðis í tekjuskattslögunum um endurgjald fyrir vinnu í 1. tölul. A-liðar 7. gr. laga nr. 90/2003, þ. á m. „framlög og gjafir sem sýnilega eru gefnar sem kaupauki“. Slíkt endurgjald og slíkar gjafir teljast til skattskyldra tekna. Virðist yfirskattanefnd draga þá ályktun af ákvæðinu að túlka beri undanþáguna um tækifærisgjafir í 4. tölul. A-liðar 7. gr. á þann veg að allar peningagjafir, bankakort o.fl. til starfsmanna geti ekki verið tækfærisgjafir.\nEins og orðalag ákvæðisins um endurgjald fyrir vinnu ber sýnilega með sér verður peningagreiðsla, framlag eða gjöf að vera „endurgjald fyrir vinnu“ eða „sýnilega gefnar sem kaupauki“. Af ákvæðinu leiðir að meta verður <i>tilefni</i> gjafar. Sé gjöf gefin sem kaupauki eða endurgjald fyrir vinnu telst hún til skattskyldra tekna. Sé gjöf gefin sem tækifærisgjöf, s.s. vegna afmælis eða jóla, fellur hún undir undanþáguna. Af samanburði þessara tveggja ákvæða tekjuskattslaga verður því ekki dregin sú ályktun að gjafir til starfsmanna í peningum eða bankakorti, <i>jafnvel þótt hafið sé yfir vafa að tilefnið sé t.d. afmæli eða jól og ekki vegna vinnu eða sem kaupauki</i>, teljist alltaf til skattskyldra tekna.\n<b>Lagastoð skattmatsreglna ríkisskattstjóra</b>\nÍ úrskurði yfirskattanefndar er einnig vísað til lagaheimildar fyrir skattmatsreglum ríkisskattstjóra í 118. gr. laga nr. 90/2003. Með því lagaákvæði er ríkisskattstjóra falið að setja „reglur um mat á hlunnindum ... og öðrum tekjum og frádrætti sem meta þarf til verðs samkvæmt lögum þessum.“\nSamkvæmt skýru orðalagi lagaákvæðisins takmarkast heimild ríkisskattstjóra til að setja reglur um hvernig hlunnindi o.fl. <i>eru metin til verðs</i>. Það lagaákvæði heimilar ríkisskattstjóra aftur á móti ekki að kveða á um <i>nánari reglur um skattskyldu, skattstofn eða fjárhæð eða aðferð til að reikna út fjárhæð skatts</i> enda fæli slík lagaheimild í sér of víðtækt framsal skattlagningarvalds til lægra setts stjórnvalds í andstöðu við stjórnarskrána, þ.e. lagaáskilnaðarreglur 40. og 77. gr. hennar.\nRegla sem gerir greinarmun á <i>formi</i> gjafa til starfsmanna er ekki regla um hvernig beri að <i>meta</i> hlunnindi o.fl. <i>til verðgildis</i>. Fremur lýtur slík regla að <i>skattskyldunni</i> (eða skattstofninum) sem eru atriði sem óheimilt er að framselja stjórnvöldum vald til að ákveða samkvæmt stjórnarskránni. Það veltur því af tekjuskattslögum en ekki skattmatsreglum ríkisskattstjóra hvort allar peningagjafir séu skattskyldar tekjur, þ.e. geta ekki talist vera tækifærisgjafir í skilningi laganna.\nÞá skal minnt á að skattmatsreglur ríkisskattstjóra ber að staðfesta af hálfu fjármála- og efnahagsráðherra. Í <i>staðfestingarhlutverki ráðherra</i> felst <i>lögmætiseftirlit</i>, þ.e. eftirlit með því hvort reglur í skattmatinu m.a. hafi viðhlítandi lagastoð og þær brjóti ekki í bága við tekjuskattslög. Sömuleiðis felst í eftirlitinu að ráðherra ber að kanna hvort reglurnar séu þannig fram settar að aðrar reglur stjórnsýsluréttar séu ekki brotnar, þ. á m. réttmætis-, jafnræðis- og meðalhófsregla sem og meginreglan um skyldubundið mat. Rækir ráðherra þetta hlutverk sitt að viðurlagðri pólitískri og lagalegri ábyrgð. Með öðrum orðum ber ráðherra ábyrgð á því að skattmatsreglur ríkisskattstjóra séu í samræmi við lög.\nSú spurning vaknar hvort fermingargjöf í formi peninga eða bankakorts sér skattskyld í ljósi úrskurðar yfirskattanefndar. Gjafir í slíku formi hafa lengi tíðkast án þess að Skatturinn komi og banki á dyrnar hjá fermingar- og afmælisbörnum. Byggist sú niðurstaða á undanþágu tekjuskattslaga um tækifærisgjafir, þ.e. 4. tölul. A-liðar 7. gr. laga nr. 90/2003. Efalaust þætti mörgum önnur túlkun á undanþáguákvæðinu skorta heilbrigða skynsemi. Engu máli skiptir hvort fermingar- eða afmælisgjöf sé bók, skart, tæki eða peningar, hvað þá bankakort.\nTeljist allar peningagjafir og bankakort til starfsmanna vera skattskyldar tekjur gjafþega vegna þess að þær geta ekki talist vera „tækifærisgjafir“ í skilningi 7. gr. vaknar spurningin af hverju hið sama eigi ekki við um gjafir til annarra en starfsmanna, þ. á m. fermingar- og afmælisbarna. Slík niðurstaða gengi augljóslega ekki upp. Engu að síður byggist skattfrelsi peningagjafa til fermingar- og afmælisbarna á nákvæmlega <i>sama lagaákvæðinu</i> um tækifærisgjafir og niðurstaða úrskurðarnefndar um skattskyldu allra peningagjafa og bankakorta til starfsmanna.\nAð líkindum munu skattyfirvöld réttlæta greinarmuninn með þeim hætti að túlka verði hugtakið „tækifærisgjöf“ til samræmis við ákvæðið um rekstrarkostnað lögaðila í 50. gr. og endurgjald fyrir vinnu í 1. tölul. A-lið 7. gr. <i>aðeins þegar um starfsmenn og viðskiptavini er að ræða</i> en ekki í tilviki gjafa til fermingarbarna og annarra gjafþega. Sú nálgun felur þó í sér <i>afar sérstaka lögskýringu</i>. Niðurstaðan samkvæmt þeirri lögskýringu yrði sú að hugtakið tækifærisgjöf þýðir gjöf í hvaða formi sem er <i>nema</i> þegar starfsmenn eða viðskiptavinir eiga í hlut en þá merki hugtakið aðeins gjafir í fríðu. Með öðrum orðum yrði að túlka hugtakið tækifærisgjöf stundum svona og stundum hinsegin og það þrátt fyrir að lagaákvæðið sjálft gerir engan greinarmun á gjöfum til starfsmanna, fermingarbarna eða annarra. Hugtakið tækifærisgjöf verður ekki túlkað þannig í einu og sama lagaákvæðinu að stundum þýði það eitt en stundum annað.\nÞá nefnir yfirskattanefnd að undanþágan frá skattskyldu tækifærisgjafa sé undantekning frá þeirri meginreglu að gjafir séu skattskyldar og túlka beri undantekningar þröngt. Það er rétt hjá nefndinni að túlka ber undantekningar þröngt sem og undantekningar frá skattskyldu. Þær lögskýringarreglur eiga þó aðeins við ef það er nægilega mikill <i>vafi</i> til staðar eftir að lagt hefur verið heildarmat á lögskýringarsjónarmiðin og þau <i>réttilega metin</i>. Séu undantekningar túlkaðar þröngt þrátt fyrir að enginn vafi sé fyrir hendi leiðir beiting þeirra til þess að túlkunin er skekkt og afbökuð. Forðast ber að gera þau mistök að beita lögskýringarreglunum nema raunverulegur vafi sé til staðar.\nÍ nýlegum <i>úrskurði yfirskattanefndar 26. september 2024 í máli nr. 119/2024</i>, sem vísað er til í úrskurði yfirskattanefndar frá 7. apríl sl., var komist að þeirri niðurstöðu að afmælisgjöf til starfsmanns í formi <i>gjafakorts hjá Íslandsbanka</i> fyrir 863 evrur teldist vera gjöf í fríðu sem væri ekki að meira verðmæti en almennt gerist um slíkar gjafir. Af því mætti halda að yfirskattanefnd hefði nú þegar verið búin að komast að þeirri niðurstöðu að gjafakort í banka teljist til gjafar <i>í fríðu</i> og verði ekki lagt að jöfnu við gjafir í peningum í skilningi ákvæðisins um rekstrarkostnað í 50. gr.\nÞrátt fyrir úrskurð yfirskattanefndar <i>í fyrra</i> komst nefndin að þeirri niðurstöðu <i>nú</i> að bankakort og gjafabréf í banka væru <i>ekki gjafir í fríðu</i> og væri ekki hægt að draga aðra ályktun <i>almennt</i> af úrskurðinum í fyrra. Fyrir því voru færð þau rök að ríkisskattstjóri hefði ekki í því máli byggt á því „að hlutaðeigandi afmælisgjöf (gjafakort) yrði lögð að jöfnu við fjárgreiðslu til starfsmanna og gæti af þeim sökum ekki fallið undir undanþáguákvæði vegna tækifærisgjafa“.\nMeð öðrum orðum virðist nefndin byggja á því að henni hafi verið rétt og skylt að líta fram hjá því hvort afmælisgjöfin í málinu í fyrra hefði verið í röngu formi, sem lögum samkvæmt ætti ekki að teljast tækifærisgjöf í fríðu í skilningi 50. gr., vegna þess að ríkisskattstjóri hafði ekki byggt á því.\nÞessi afstaða nefndarinnar byggir á misskilningi á hlutverki hennar sem úrskurðarnefnd á æðra stjórnsýslustigi. Málsforræðis- og útilokunarreglur einkamálaréttarfars gilda ekki um úrskurðarnefndir heldur rannsóknar- og sannleiksreglur stjórnsýsluréttar.\nYfirskattanefnd ber að komast að þeirri niðurstöðu sem er rétt og lögum samkvæmt óháð því hvort ríkisskattsstjóri hafi byggt á tilteknu atriði. Jafnvel þótt telja yrði að yfirskattanefnd væri bundin af uppleggi ríkisskattstjóra verður ekki fram hjá því litið að umrætt atriði telst til svokallaðra <i>lagaraka</i> en ekki <i>málsástæðna</i> sem dómurum í einkamálum ber að gæta að sjálfsdáðum. Dómurum er heimilt að byggja á öðrum lagarökum en aðilar hafa gert falli þau að málsástæðum. Sem fyrr segir eiga þó málsforræðis- og útilokunarrelgur ekki við í stjórnsýslurétti. Vegna þess verður ekki séð að yfirskattanefnd hafi getað skýlt sér á bakvið upplegg ríkisskattstjóra í fyrra málinu. Af því leiðir að annað hvort gerði yfirskattanefnd mistök í málinu í fyrra eða í nýja málinu. Nefndin getur ekki haft þetta á báða vegu.\nÍ ljósi þeirra annmarka sem eru á lögskýringu yfirskattanefndar er mikilvægt að leitað verði eftir afstöðu dómstóla til þess hvort það geti staðist að túlka undanþáguna um tækifærisgjafir í 7. gr. tekjuskattslaga með þeim hætti sem gert hefur verið af hálfu skattyfirvalda.\n<i>Höfundur er lögmaður og verkefnastjóri á skattsviði BBA//Fjeldco og stundakennari í m.a. skattarétti við Laga- og Viðskiptafræðideild HÍ og Lagadeild HR. Hún hefur auk þess meistaragráðu í skattarétti frá Oxford háskóla, sem og meistaragráðu og BA-gráðu í lögfræði frá HÍ.</i>\n[1] Í tilviki starfsmanna hefur auk þess verið jafnframt talið í framkvæmd að sambærilegar gjafir þurfa að standa öðrum starfsmönnum til boða."
  },
  {
    "article_source": "vb",
    "article_title": "Sakar Musk um að drepa börn með niðurskurði",
    "article_url": "https://www.vb.is/frettir/sakar-musk-um-ad-drepa-born-med-nidurskurdi/",
    "article_date": "2025-05-08",
    "article_description": "Bill Gates stóreykur framlög til góðgerðarmála og gagnrýnir Elon Musk um leið fyrir skerðingar á framlögum til USAID.",
    "article_text": "Bill Gates hefur sakað Elon Musk, ríkasta mann í heimi samkvæmt Forbes, um að „drepa fátækustu börn heims“ með skerðingum á framlögum til Alþjóðaþróunarstofnunar Bandaríkjanna (USAID).\n„Ásýndin að ríkasti maður heims sé að drepa fátækustu börn heims er ekki falleg,“ segir Gates í viðtali við <a href=\"https://www.ft.com/content/bdd9bb89-ac3c-4043-9ca4-bc7efbd41fed\">Financial Times</a>.\nDOGE, nýsköpunarverkefni innan bandarísku ríkisstjórnarinnar sem Musk fer fyrir, lagði í reynd niður Alþjóðaþróunarstofnun Bandaríkjanna, sem vinnur að mannúðar- og þróunarverkefnum víða um heim, í febrúar síðastliðnum‏‏. Um 1.600 manns sem störfuðu hjá stofnuninni innanlands misstu vinnuna.\nGates, einn stofnenda Microsoft, segir að Musk hafi sýnt af sér vanþekkingu með ákvörðuninni. Gates segir að nauðsynlegur matur og lyf í vöruhúsum séu nú af skornum skammti sökum þess hversu hratt var ráðist í skerðingarnar. Það gæti ýtt undir útbreiðslu sjúkdóma á borð við mislinga, alnæmi, og mænusótt.\nGates segir að Musk hafi fellt niður framlög til sjúkrahúsa í Gaza héraðinu í Mósambík, sem hafi stuðlað að því að koma í veg fyrir að börn alnæmismitaðra óléttra kvenna myndu einnig smitast, út frá þeim misskilningi að Bandaríkin væru að dreifa smokkum til Hamas á Gaza svæðinu í Miðausturlöndum.\nMusk viðurkenndi í febrúar að hafa ruglast á mósambíska hérðainu Gaza fyrir landssvæði Palestínumanna.\nGates tilkynnti í dag um að góðgerðarsamtökin Gates Foundation muni verja meira en 200 milljörðum dala á næstu tuttugu árum í góðgerðarmál. Það er um tvöfalt hærri fjárhæð en áður var stefnt að. Til stendur að leggja Gates samtökin niður 31. desember 2045.\nGates, sem er þrettándi ríkasti maður heims með auðæfi upp á 112,6 milljarða dala samkvæmt Forbes, segist hafa ákveðið að gefa frá sér nær öll auðæfi sín til Gates Foundation á næstu tveimur áratugum með það að markmiði að bjarga og bæta mannslíf víða um heim. Stefnt er að því að börn Gates erfi minna en 1% af auðæfum hans.\nMeð þessari ráðstöfun telur Gates að hann geti hámarkað áhrif framlaga sinna til góðra málefna. Hann telur mögulegt að hægt verði að finna lausnir til að útrýma mænusótt og alnæmi."
  },
  {
    "article_source": "vb",
    "article_title": "Hvetja smábátasjómenn til að fá frítt öryggisapp",
    "article_url": "https://fiskifrettir.vb.is/hvetja-smabatasjomenn-til-ad-fa-fritt-oryggisapp/",
    "article_date": "2025-05-08",
    "article_description": "„Það má segja að þetta sé samfélagsverkefni okkar sem nýsköpunarfyrirtækis,“ segir Gísli Níls Einarsson, framkvæmdastjóri Öldu öryggis, um smáforritið Öggu sem ætlað er að auka öryggi smábátasjómanna og þeir geta hlaðið niður endurgjaldslaust.",
    "article_text": "Smáforritið Agga er sérhannað öryggisstjórnunarkerfi, sem á að nútímavæða, auðvelda og einfalda utanumhald öryggismála smábáta.\nGísli Níls Einarsson, framkvæmdastjóri Öldu öryggis, þar sem Agga var hönnuð, segir að í raun hafi forritið verið sett út í fyrra en að það hafi verið nokkuð seint miðað við upphaf strandveiða og því vilji menn vekja athygli á þessu forriti að nýju.\n„Þetta app er í rauninni öryggisstjórnunarkerfi fyrir smábátasjómenn,“ segir Gísli. Aldan öryggi hafi áður fengið hvatningarverðlaun frá Samtökum fyrirtækja í sjávarútegi fyrir öryggisstjórnunarkerfið Öldu sem sé fyrir stærri fiskiskip. Agga sé hins vegar sérhannað fyrir smábátasjómenn og sé frítt.\nOrðið Agga merkir lítil alda og Gísli Níls segir það nafn þess vegna hafa orðið fyrir valinu á öryggisappinu fyrir smábátasjómenn. Með Öggu segir Gísli að smábátasjómenn geti gert „eigin skoðanir“ þar sem þeir fara yfir allt sem snýr að öryggisbúnaði, björgunarbúnaði og ástandi bátsins varðandi öryggi.\n„Svo er líka gátlisti sem snýr að því að vera tilbúinn að fara út á sjó. Það er svipað og flugstjóri sem gengur alltaf í kringum vélina. Það er verið að fara yfir grundvallaratriði en gátlistarnir voru hannaðir af Samgöngustofu,“ segir Gísli Níls. „Í þessu felst einnig áhættumat sem við þróuðum með Samgöngustofu.“\n„Það er lögbundið að það eigi að gera áhættumat um borð í öllum skipum og með þessu geta smábátsjómenn sjálfir gert áhættumat sem leiðir þá áfram. Ef þeir merkja að það sé eitthvað ekki í lagi þá koma tillögur um mótvægisaðgerðir; um hvað þeir geti gert sjálfir til að lágmarka þá hættu sem sögð er vera til staðar. Ef þeir koma með einhverja aðra tillögu um það hvernig fjarlægja eigi hættuna þá geta þeir bara skrifað hana sjálfir inn og sett mynd með,“ lýsir Gísli. Allt sé skráð miðlægt.\n„Þegar menn eru búnir að gera eigin skoðun eða áhættumatið þá fá þeir tölvupóst með matinu þar sem kemur fram hvað þeir ætla að gera. Sömuleiðis geta þeir alltaf farið inn í Öggu og séð hvert áhættumat eða eigin skoðanir sem þeir hafa gert. Hugsunin er að í framtíðinni muni þetta áhættumat uppfylla þær lagalegu kröfur sem á að gera úti á sjó  en á næsta ári mun Samgöngustofa leggja sérstaka áherslu á að lögbundið áhættumat sé gert um borð í öllum bátum og skipum,“ segir Gísli Níls.\nVerkefnið er unnið í samvinnu við Samgöngustofu, Siglingaráð, Slysavarnaskóla sjómanna og Landssamband smábátaeigenda. Gísli segir Samgöngustofu hafa styrkt verkefnið í fyrra um eina milljón króna.\n„Þegar við fengum þennan styrk þá lögðum við til alla tæknivinnu frítt á móti en nýttum okkar líka ákveðna hluta úr lausninni fyrir stóru skipin sem við vorum búnir að forrita,“ segir Gísli. Þannig hafi ekki þurft að byrja alveg frá grunni.\n„Það er okkar sýn að hafa sem mest áhrif á öryggismál sjómanna og nútímavæða þau,“ segir Gísli. Á annað hundrað manns hafi skráð báta sína í Ögguna og nú þegar strandveiðar sumarsins er að hefjast bætist ört í hópinn.\n„Við vonumst til að allir smábátasjómenn  nýti sér Ögguna og við hvetjum alla til þess,“ segir Gísli Níls Einarsson."
  },
  {
    "article_source": "vb",
    "article_title": "Ís­lands­banka­frum­varpið samþykkt",
    "article_url": "https://www.vb.is/frettir/islandsbankafrumvarpid-samthykkt/",
    "article_date": "2025-05-08",
    "article_description": "Enginn þingmaður greiddi atkvæði gegn frumvarpinu.",
    "article_text": "Frumvarp fjármálaráðherra um breytingu á lögum um ráðstöfun eignarhlutar ríkisins í Íslandsbanka hf. var samþykkt á Alþingi rétt í þessu. Enginn þingmaður greiddi atkvæði gegn frumvarpinu.\nDaði Már Kristófersson fjármálaráðherra sagði um helgina að stefnt væri að næsta sala á hlut ríkisins í Íslandsbanka fari fram á næstu vikum.\nBreytingar á lögunum fólu í sér að <a href=\"https://vb.is/frettir/haetta-a-ad-utbodid-misfaerist-an-threifinga/\">bætt var við þriðju tilboðsbókinni</a>, tilboðsbók C, við þær tvær sem fyrirhugaðar voru í hinu áformaða almennu hlutafjárútboði.\nTilboðsbók C er skilyrt við stóra eftirlitsskylda fagfjárfesta en í henni er tekið við tilboðum fyrir að lágmarki 300 milljónir króna í kjölfar markaðsþreifinga fyrir útboð. Þessir aðilar verða að uppfylla það skilyrði að samanlögð fjárhæð eigna þeirra í stýringu sé jafnvirði 70 milljarða króna eða hærra.\nFjármálaráðuneytið auglýsti í síðustu viku eftir einum eða fleiri söluaðilum vegna fyrirhugaðs útboðs á eignarhlut ríkisins í Íslandsbanka.\nBarclays, Citi og Kvika banki hafa nú þegar verið ráðin sem umsjónaraðilar með væntanlegu útboði, og hefur fyrirtækjaráðgjöf Landsbankans verið ráðin sem sjálfstæður fjármálaráðgjafi ríkisins."
  },
  {
    "article_source": "vb",
    "article_title": "Vextir í Bretlandi ekki lægri í tvö ár",
    "article_url": "https://www.vb.is/frettir/vextir-i-bretlandi-ekki-laegri-i-tvo-ar/",
    "article_date": "2025-05-08",
    "article_description": "Englandsbanki hefur lækkað stýrivexti úr 4,5% niður í 4,25%.",
    "article_text": "Englandsbanki hefur lækkað stýrivexti úr 4,5% niður í 4,25% en á vef <a href=\"https://www.bbc.com/news/articles/cwyqyp7xp12o\">BBC</a> segir að vextirnir hafi ekki verið jafn lágir í tvö ár. Seðlabankastjórinn Andrew Baily segir ástæðu lækkunarinnar vera vegna minnkandi verðbólgu.\nVaxtanefnd Englandsbanka var þó klofin þegar kom að vaxtalækkuninni en fimm meðlimir kusu að lækka vexti niður í 4,25%, tveir kusu að lækka niður í 4% og tveir kusu þá með að halda vöxtum óbreyttum.\nAndrew Bailey varar þó við því að og segir að síðustu vikur hafi sýnt hversu óútreiknanlegt heimshagkerfið geti verið og vísaði þá í tolla Donalds Trumps. Vonir eru þó um stöðugleika eftir að kynnt var um fyrirhugaðan verslunarsamning milli Bretlands og Bandaríkjanna.\nHann bætti við að það væri nú forgangsverkefni hjá bankanum að tryggja lága og stöðuga verðbólgu og myndi halda sig við varkára nálgun þegar kæmi að frekari vaxtalækkunum í náinni framtíð."
  },
  {
    "article_source": "vb",
    "article_title": "Hátt í milljarði lýst í þrota­bú Qu­ang Lé",
    "article_url": "https://www.vb.is/frettir/hatt-i-milljardi-lyst-i-throtabu-quang-le/",
    "article_date": "2025-05-08",
    "article_description": "Quang Lé hét um tíma Davíð Viðarsson en kröfuhafar Vietnamese Cuisine lýstu um milljarði króna í búið.",
    "article_text": "Kröfu­hafar Vietna­mese Cu­isine, sem hélt utan um rekstur veitinga­keðjunnar Pho Vietnam, hafa lýst 969.345.898 króna kröfum í þrota­búið, sam­kvæmt upp­lýsingum frá síðasta kröfu­hafa­fundi.\nFélagið var í eigu Qu­ang Lé, sem gekk um tíma undir nafninu Davíð Viðars­son, var tekið til gjaldþrota­skipta í júní í fyrra.\nQu­ang Lé var hand­tekinn í marsmánuði sama ár grunaður um um­fangs­mikið man­sal, peningaþvætti, skipu­lagða brota­starf­semi og brot á at­vinnuréttindum út­lendinga.\nVeitingastöðum Pho Vietnam var lokað í kjölfarið.\nSam­kvæmt síðasta árs­reikningi Vietna­mes Cru­isine skilaði félagið 53,5 milljóna hagnaði árið 2022. Eignir félagsins voru bók­færðar á 270 milljónir og bók­fært eigið fé var 23,5 milljónir.\nSem fyrr segir var Qu­ang Lé grunaður um viðtækt peningaþvætti og því er óljóst hversu mikið má marka reikninga félagsins."
  },
  {
    "article_source": "vb",
    "article_title": "Beckham og Neville kaupa hina úr „Class of 92“ út",
    "article_url": "https://www.vb.is/eftir-vinnu/beckham-og-neville-kaupa-hina-ur-class-of-92-ut/",
    "article_date": "2025-05-08",
    "article_description": "Fjárfestahópur sem David Beckham leiðir leggur Salford City til um 2 milljarða króna.",
    "article_text": "David Beckham vinnur nú að því að bæta fjárhagsstöðu knattspyrnufélagsins Salford City, sem leikur í League Two, fjórðu efstu deild Englands. Fjárfestahópur sem Beckham leiðir mun leggja knattspyrnufélaginu til 16 milljónir punda, eða um 2 milljarða króna, samkvæmt heimildum <a href=\"https://www.bloomberg.com/news/articles/2025-05-08/david-beckham-starts-again-at-salford-city-fc-with-new-investors?srnd=homepage-europe&amp;embedded-checkout=true\">Bloomberg</a>.\nLeikmenn úr „Class of 92“ hópnum, sem gerði garðinn frægan hjá Manchester United, voru meðal eigenda Salford City, sem er staðsett í borginni Salford á stórborgarsvæði Manchester.\nBeckham og Gary Neville mun nú leiða eignarhald Salford City ásamt Declan Kelly, stofnanda ráðgjafarfyrirtækisins Consello, og Mervyn Davies, stjórnarformanns fjárfestingafélagsins LetterOne sem er að hluta í eigu rússnesku milljarðamæringana Mikhail Fridman og Petr Aven. Davies er fyrrverandi stjórnarmaður Tottenham Hotspur.\nAðrir leikmenn úr Class of 92 - Paul Scholes, Ryan Gigs, Nicky Butt og Philip Neville, verða ekki lengur hluthafar í Salford City en í tilkynningu knattspyrnufélagsins segir að þeir muni áfram koma að rekstri félagsins.\nSalford City hefur spilað í EFL League Two deildinni frá árinu 2019. Í umfjöllun Bloomberg segir að líkt og mörg önnur ensk knattspyrnufélög sé félagið rekið með tapi. Rekstrartap félagsins á rekstrarárinu sem lauk í júní 2024 nam 5,4 milljónum punda eða um 930 milljónum króna.\nSalford City hefur samtals tapað um 28 milljónum punda eða um 4,8 milljörðum króna, frá því að ofangreindur hópur fyrrverandi leikmanna Manchester United fjárfesti fyrst í félaginu árið 2014."
  },
  {
    "article_source": "vb",
    "article_title": "Ingunn ráðin framkvæmdastjóri Auðnu",
    "article_url": "https://www.vb.is/folk/ingunn-radin-framkvaemdastjori-audnu/",
    "article_date": "2025-05-08",
    "article_description": "Auðna tæknitorg hefur ráðið Ingunni Sigurpálsdóttur í starf framkvæmdastjóra fyrirtækisins.",
    "article_text": "Auðna tæknitorg hefur ráðið Ingunni Sigurpálsdóttur í starf framkvæmdastjóra fyrirtækisins. Hún tekur við starfinu af Einari Mäntylä, sem kom að stofnun Auðnu á árinu 2019 og hefur unnið að uppbyggingu fyrirtækisins í sex ár.\nIngunn tók við starfinu þann 1. maí sl. en áður en hún tók við sem framkvæmdastjóri starfaði Ingunn sem markaðs- og fjármálastjóri Auðnu.\n„Það er bæði mikill heiður og spennandi áskorun að taka við starfi framkvæmdastjóra Auðnu tæknitorgs. Félagið hefur á undanförnum árum byggt upp mikilvæga innviði sem styðja við nýsköpun á Íslandi og ég hlakka til að vinna með frábæru teymi og samstarfsaðilum til að efla þetta starf enn frekar,“ segir Ingunn.\nAuðna þjónustar íslenskt nýsköpunar- og rannsóknarumhverfi með því að aðstoða háskóla- og vísindasamfélagið við að skila uppfinningum og hagnýtanlegum rannsóknarniðurstöðum í formi lausna, verðmætasköpunar og aukinnar samkeppnishæfni."
  },
  {
    "article_source": "vb",
    "article_title": "Hvetja fjár­festa til að taka hótunum Trump al­var­lega",
    "article_url": "https://www.vb.is/frettir/hvetja-fjarfesta-til-ad-taka-hotunum-trump-alvarlega/",
    "article_date": "2025-05-08",
    "article_description": "Einn stærsti skuldabréfafjárfestir heims varar fjárfesta við stöðunni.",
    "article_text": "Bandaríski skulda­bréfa­risinn Pimco varar við því að fjár­festar á alþjóð­legum fjár­málamörkuðum van­meti stað­festu Donalds Trump, Bandaríkja­for­seta, um að endur­vekja háa tolla á helstu við­skiptalönd Bandaríkjanna.\nTollarnir voru hluti af stefnu sem hann kynnti á svo­nefndum „frelsis­degi“ 2. apríl síðastliðinn og höfðu þegar áhrif á bæði hluta­bréfa- og skulda­bréfa­markaði í Bandaríkjunum.\nÍ viðtali við <a href=\"https://www.ft.com/content/98cce077-f64e-41c0-9635-5901119f77e9\">Financial Times</a>, í tengslum við ráð­stefnu Mil­ken Insti­tute í Be­ver­ly Hills, sögðu Dan Ivas­cyn, yfir­maður greiningar hjá Pimco, og Emmanuel Roman, for­stjóri fyrir­tækisins, að Wall Street ætti að taka hótunum Trumps al­var­lega.\nEftir að Trump til­kynnti 90 daga frestun á flestum tollum róuðust markaðir að ein­hverju leyti, og hluta­bréfa­vísi­talan S&amp;P 500 náði sér á strik. Hins vegar telur Ivas­cyn að fjár­festar séu of bjartsýnir á að endan­leg niður­staða verði mild.\nPimco áætlar að lokaniður­staðan verði vægari en í fyrstu var kynnt, en áhrifin geti engu að síður orðið um­tals­verð.\nTollarnir gætu ýtt undir verðbólgu á sama tíma og hag­vöxtur dregst saman, sem gæti skapað aðstæður sem kallaðar eru kyrrstöðuverðbólga (e. stagflation), þ.e. sam­dráttur með hækkandi verðlagi."
  },
  {
    "article_source": "vb",
    "article_title": "Skipar í stjórn TR til 1. nóvember",
    "article_url": "https://www.vb.is/frettir/skipar-i-stjorn-tr-til-1-november/",
    "article_date": "2025-05-08",
    "article_description": "Skipan stjórnarinnar fellur niður þegar ákvæði frumvarps ráðherra um niðurlagningu stjórnarinnar öðlast lagagildi.",
    "article_text": "Inga Sæland, félags- og húsnæðismálaráðherra, hefur skipað fimm manna stjórn Tryggingarstofnunar (TR), að því er kemur fram í <a href=\"https://www.stjornarradid.is/efst-a-baugi/frettir/stok-frett/2025/05/08/Stjorn-TR-skipud/\">tilkynningu</a> á vef Stjórnarráðsins.\nSkipun stjórnarinnar fylgir í kjölfar <a href=\"https://www.mbl.is/frettir/innlent/2025/05/07/kristrun_ver_stjornleysi_i_tr/\">umfjöllunar Morgunblaðsins</a> um að Inga hefði ekki skipað stjórn Tryggingastofnunar þrátt fyrir að lög um að almannatryggingar kveða á um slíkt. Ráðherra hafi réttlætt það út frá því hún hafi uppi áform um að breyta lögunum og leggja þannig niður stjórn stofnunarinnar.\nÍ tilkynningu félagsmálaráðuneytisins segir að frumvarp ráðherra til breytingar á lögum um almannatryggingar, þar sem meðal annars er áformað að leggja niður stjórn TR, sé nú til meðferðar á þinginu.\n„Skipan stjórnarinnar fellur niður þegar ákvæði frumvarpsins um niðurlagningu stjórnarinnar öðlast lagagildi. Hafi ákvæðið ekki öðlast gildi þann 1. nóvember 2025 fellur skipanin jafnframt niður.“\nEftirfarandi einstaklingar voru skipaðir í stjórn Tryggingastofnunar. :\nVaramenn eru:\nPetrea Ingibjörg Jónsdóttir sem var varamaður í fyrri stjórn kemur inn í stjórn sem aðalmaður í stað Lilju Rafneyjar Magnúsdóttur. Varamaður í stað Petreu verður Kristinn Arnar Diego."
  },
  {
    "article_source": "vb",
    "article_title": "Gengi Al­vot­ech og Nova tekur stökk eftir upp­gjör",
    "article_url": "https://www.vb.is/frettir/gengi-alvotech-og-nova-tekur-stokk-eftir-uppgjor/",
    "article_date": "2025-05-08",
    "article_description": "Hlutabréfaverð Alvotech hefur hækkað um 11,5% í fyrstu viðskiptum í dag.",
    "article_text": "Hlutabréfaverð Alvotech hefur hækkað um 11,5% í fyrstu viðskiptum eftir opnun Kauphallarinnar í dag. Gengi hlutabréfa Alvotech stendur í 1.160 krónum á hlut þegar fréttin er skrifuð en til samanburðar var dagslokagengi félagsins síðast hærra í byrjun apríl.\nLíftæknifyrirtækið birti uppgjör eftir lokun Kauphallarinnar í gær og hækkaði afkomuspá sína fyrir árið 2025, líkt og Viðskiptablaðið fjallaði um í morgun. Jafnframt boðaði félagið skráningu á Nasdaq markaðinn í Svíþjóð síðar í mánuðinum.\nHlutabréfaverð Nova, sem birti einnig uppgjör eftir lokun Kauphallarinnar í gær, hefur einnig hækkað um 5,3% í yfir hundrað milljóna viðskiptum í morgun. Gengi Nova stendur í 4,74 krónum á hlut og hefur nú hækkað um 12,6% í ár.\nHagnaður Nova á fyrsta ársfjórðungi nam 167 milljónum króna og jókst um fjórðung milli ára.\nSamhliða birtingu árshlutauppgjörs félagsins var tilkynnt um að Margrét Tryggvadóttir hygðist láta af störfum sem forstjóri Nova í byrjun desember næstkomandi. Margrét, sem er stærsti einstaki hluthafi Nova með 2,2%, sagðist ætla að fylgja félaginu áfram sem virkur hluthafi.\nHlutabréf Arion banka og Kviku banka hafa einnig hækkað í fyrstu viðskiptum í dag en bankarnir tveir birtu báðir uppgjör fyrir fyrsta ársfjórðung í gær.\nGengi Sýnar, sem greindi í gær frá 344 milljóna tapi á fyrsta fjórðungi, hefur lækkað um 2,3% í fyrstu viðskiptum og stendur nú í 25 krónum á hlut."
  },
  {
    "article_source": "vb",
    "article_title": "Heimaey til Noregs - Pathway verður ný Heimaey",
    "article_url": "https://fiskifrettir.vb.is/heimaey-til-noregs-pathway-verdur-ny-heimaey/",
    "article_date": "2025-05-08",
    "article_description": "",
    "article_text": "Ísfélag hf. hefur selt Heimaey VE til norska félagsins Andrea L AS. Skipið hélt í síðasta sinn úr heimahöfn í Eyjum í gærkvöld. Áfangastaðurinn er Maloy en þar verður skipið afhent norskum kaupendum í næstu viku.\n<a href=\"https://fiskifrettir.vb.is/nytt-uppsjavarskip-i-flota-isfelagsins/\">Fiskifréttir</a> fjölluðu um kaup Ísfélagsins á Pathway fyrir réttu ári.\nHeimaey var smíðuð fyrir Ísfélagið og var afhent félaginu árið 2012. Skipið var smíðað í skipasmíðastöðinni Asmar í Chile. Vefmiðillinn www.eyjafrettir.is hefur eftir Eyþóri Harðarsyni, útgerðastjóra Ísfélagsins að skipið hafi reynst vel á allan hátt þau 13 ár sem það hefur verið gert út.\nHann segir aðspurður að áhöfn Heimaeyjar muni færast yfir á nýtt skip félagsins, uppsjávarskipið Pathway sem verður afhent í lok maí í Skagen í Danmörku. Stefnt að því að koma nýja skipinu heim – sem mun fá nafnið Heimaey – fyrir sjómannadag.\nÍ mars síðastliðnum landaði Pathway kolmunna í Vestmannaeyjum. <a href=\"https://fiskifrettir.vb.is/pathway-landadi-kolmunna-i-vestmannaeyjum-kemur-til-isfelagsins-i-mai/\">Hér</a> er frétt Fiskifrétta frá þeim tíma."
  },
  {
    "article_source": "vb",
    "article_title": "Velsældarþingið hófst í dag í Hörpu",
    "article_url": "https://www.vb.is/frettir/velsaeldarthingid-hofst-i-dag-i-horpu/",
    "article_date": "2025-05-08",
    "article_description": "Wellbeing Economy Forum hófst í morgun í Hörpu og stendur yfir dagana 8. og 9. maí.",
    "article_text": "Velsældarþingið, Wellbeing Economy Forum, hófst í Hörpu í morgun en það er Embætti landlæknis, í samstarfi við fjölda innlenda og erlenda aðila, sem stendur fyrir þinginu sem fer fram dagana 8. og 9. maí.\nRíkisstjórn Íslands hefur þegar annars innleitt 40 velsældarvísa með það að markmiði að auka velsæld og lífsgæði og um leið seiglu samfélagsins til að takast á við krefjandi áskoranir.\nVelsældarþingið er haldið í samstarfi við fjölmargar innlendar og alþjóðlegar stofnanir og samstarfsaðila, þar á meðal forsætisráðuneytið, heilbrigðisráðuneytið, Alþjóðlegu heilbrigðismálastofnunina, OECD, UNESCO, WEGo, WEAll, Festu – Miðstöð um sjálfbærni, Reykjavíkurborg og Samband íslenskra sveitarfélaga. Velsældarþingið er hluti af evrópska verkefninu JA PreventNCD, sem er styrkt af Heilbrigðisáætlun Evrópusambandsins.\nVerndari Velsældarþingsins er forseti Íslands, Halla Tómasdóttir, og fundarstjóri er Dr. Dóra Guðrún Guðmundsdóttir, sviðsstjóri lýðheilsu hjá Embætti landlæknis.\nÁ þinginu verður fjallað um hvernig hægt sé að nota velsældarviðmið við opinbera stefnumótun og í atvinnulífinu, hvernig mælikvarðar geta betur endurspeglað raunverulega líðan og lífsgæði fólks og hvaða hlutverk stjórnvöld, atvinnulíf og almenningur gegna í uppbyggingu velsældarhagkerfis.\nAuk erinda verða vinnustofur og kynningar á verkfærum og verkefnum frá þátttökuríkjum og stofnunum.\n„Velsældarhagkerfi snýst um að setja velsæld fólks og jarðarinnar í forgrunn og mæla það sem raunverulega skiptir máli – eins og heilsu, menntun, félagslegt öryggi og sjálfbærni – en ekki einungis hagvöxt. Við þurfum að beina sjónum að þeim þáttum sem hafa bein áhrif á lífsgæði fólks og samfélagslega velferð,“ segir Dr. Dóra Guðrún Guðmundsdóttir.\nÁ Velsældarþinginu taka þátt margir af fremstu sérfræðingum heims á sviði velsældarhagkerfis. Meðal þeirra sem flytja erindi eru:"
  },
  {
    "article_source": "vb",
    "article_title": "Hyggst tilkynna drög að samningi við Breta",
    "article_url": "https://www.vb.is/frettir/hyggst-tilkynna-drog-ad-samningi-vid-breta/",
    "article_date": "2025-05-08",
    "article_description": "Trump hefur gefið til kynna á samfélagsmiðlum að samningur yrði gerður við stórt og virt land.",
    "article_text": "Búist er við því að Donald Trump Bandaríkjaforseti muni tilkynna drög að viðskiptasamningi við Bretland í dag. Samningurinn yrði sá fyrsti meðal margra sem Hvíta húsið vonast til að gera eftir að forsetinn byrjaði að leggja tolla á bandamenn Bandaríkjanna.\nAð sögn <a href=\"https://www.wsj.com/politics/policy/trump-to-announce-trade-agreement-with-britain-bf937c67?st=fbK5Ln&amp;fbclid=IwY2xjawKJVm5leHRuA2FlbQIxMABicmlkETB4SE8wVW5SWW15S3ZHNndVAR73cvK31fbBtsXBKAtmjYAuRFDdUant7cWpRWoxZr3WaSURiEPWKDqBNgcSPg_aem_tL3IorEFy6Y0ykkMcFDzMA\">WSJ</a> gaf forsetinn til kynna seint í gær að samningur yrði gerður við stórt og virt land og að hann myndi fela í sér breytingar á tollum.\nHvíta húsið hefur ekki svarað beiðnum fjölmiðla um athugasemdir en samkvæmt Tim Brightbill, lögfræðingi í alþjóðaviðskiptum, snýst tilkynningin líklegast um að samningaviðræður séu að fara að hefjast.\n„Okkur grunar að tollar og stafræn viðskipti verði öll á dagskrá en það eru erfið mál sem verða öll rædd á næstu mánuðum.“\nBandaríkin eru stærsta viðskiptaþjóð Bretlands og hafa bresk yfirvöld ítrekað haldið því fram að viðskiptajöfnuður þjóðanna sé í góðu jafnvægi. Trump lagði engu að síður 10% toll á Bretland í síðasta mánuði ofan á þá 25% tolla sem lagðir voru á breskt stál og ál í mars."
  },
  {
    "article_source": "vb",
    "article_title": "Hækka af­komu­spána og boða skráningu í Svíþjóð",
    "article_url": "https://www.vb.is/frettir/haekkar-afkomuspana-og-boda-skraningu-i-svithjod/",
    "article_date": "2025-05-08",
    "article_description": "Alvotech gerir ráð fyrir að viðskipti með heimildaskírteini félagsins á sænska hlutabréfamarkaðnum hefjist 19. maí.",
    "article_text": "Alvotech tilkynnti í gærkvöldi að félagið hefði fært upp afkomuspá sína fyrir árið 2025. Endurskoðuð spá er sögð byggja á miklum áhuga á samningum um ný lyf í þróun, þar með talið um rétt til markaðssetningar á fyrirhugaðri hliðstæðu við Cimzia.\nAlvotech gerir nú ráð fyrir að heildartekjur félagsins í ár verði á bilinu 600-700 milljónir dala, en til samanburðar gerði afkomuspáin sem félagið birti í lok mars ráð fyrir að heildartekjur verði á bilinu 570-670 milljónir dala.\nNý afkomuspá gerir ráð fyrir að aðlöguð EBITDA framlegð verði á bilinu 200-280 milljónir dollara en fyrri spá gerði ráð fyrir 180-260 milljónum dala.\nBókfærður hagnaður Alvotech á fyrsta ársfjórðungi nam tæplega 110 milljónum dala, eða um 14 milljörðum króna. Til samanburðar tapaði félagið 218,7 milljónum dala á sama tímabili í fyrra.\n„Stærsta hluta bókfærðs hagnaðar fyrir ársfjórðunginn má rekja til færslna sem ekki hafa áhrif á handbært fé, það er gangvirðisbreytinga á afleiðutengdum skuldum sem einkum má rekja til lækkunar á markaðsgengi hlutabréfa Alvotech, og eru færðar sem fjármagnstekjur eins og áður segir,“ segir í uppgjörstilkynningu Alvotech.\nHeildartekjur Alvotech á fyrsta fjórðungi ársins voru 132,8 milljónir dala, eða um 17 milljarðar króna, samanborið við 36,9 milljónir á sama fjórðungi í fyrra, sem samsvarar 260% aukningu. Sölutekjur á fyrsta fjórðungi jukust um 786% og námu 109,9 milljónum dala.\nAðlöguð EBITDA framlegð á ársfjórðungnum var 20,5 milljónir dala , en var neikvæð um 38,4 millljón dollara í sama fjórðungi í fyrra.\nAlvotech tilkynnti í mars að fyrirtækið hefði keypt þróunarstarfsemi sænska líftæknifyrirtækisins Xbrane Biopharma AB fyrir um 3,6 milljarða íslenskra króna. Samhliða kaupunum myndi Alvotech í framhaldinu skoða mögulega skráningu í kauphöllinni í Stokkhólmi með útgáfu sænskra heimildaskírteina (SDR).\nAlvotech <a href=\"https://keldan.is/Tilkynningar/GNW3076841_en\">tilkynnti</a> í morgun að Nasdaq í Stokkhólmi hefði samþykkt umsókn félagsins um töku heimildaskírteina félagsins til viðskipta á sænska hlutabréfamarkaðnum, að gefnum ákveðnum skilyrðum. Áætlað er að viðskiptin hefjist 19. maí næstkomandi.\nAlvotech áætlar að félagið gefi út heimildaskírteini að fjárhæð 30 milljónir sænskra króna, eða ríflega 400 milljónir króna, vegna útboðs í Svíþjóð gert er ráð fyrir að fari fram á dögunum 9-16 maí."
  },
  {
    "article_source": "vb",
    "article_title": "3,3 milljarða hagnaður",
    "article_url": "https://www.vb.is/frettir/ks-hagnast/",
    "article_date": "2025-05-08",
    "article_description": "Eigið fé samstæðu KS, ásamt hlutdeild minnihluta, nam 61,3 milljarði króna um síðustu áramót.",
    "article_text": "Samstæða Kaupfélags Skagfirðinga (KS) hagnaðist um 3,3 milljarða króna á síðasta rekstrarári. Þetta er nokkuð lakari afkoma en árið 2023 þegar hagnaðurinn nam 5,5 milljörðum. Þetta kemur fram í ársskýrslu KS fyrir síðasta ár.\nRekstrartekjur samstæðunnar jukust úr 54,6 milljörðum króna í 52,6 milljarða á milli ára. Rekstrargjöld hækkuðu úr 44,3 í 47,2 milljarða króna á milli ára. Launakostnaður hækkaði um milljarð eða úr 13,1 milljarði í 14,1 milljarð. Ársverk hjá samstæðunni voru 941 á síðasta ári samanborið við 958 árið 2023.\nEigið fé samstæðu KS, ásamt hlutdeild minnihluta, nam 61,3 milljarði króna um síðustu áramót og voru eignir metnar á 93,7 milljarða. Í lok árs 2023 nam eigið fé 58,6 milljörðum króna og eignir voru metnar á 88,6 milljarða. Handbært fé frá rekstri nam 4,8 milljörðum króna í lok síðasta rekstrarárs samanborið við 3,3 milljarða í lok árs 2023.\n<b>Nánar er fjallað um málið í</b> <a href=\"https://vb.is/tbl/18/32/\"><b>Viðskiptablaðinu</b></a><b>. Áskrifendur geta lesið fréttina í heild</b> <a href=\"https://vb.is/frettir/fer-mogulega-i-skadabotamal-gegn-rikinu/\"><b>hér</b></a><b>.</b>"
  },
  {
    "article_source": "vb",
    "article_title": "Rofar til hjá sveitarfélögunum",
    "article_url": "https://www.vb.is/frettir/rofar-til-hja-sveitarfelogunum-/",
    "article_date": "2025-05-08",
    "article_description": "Átta stærstu sveitarfélög landsins ráku A-hluta með afgangi árið 2024 sem er viðsnúningur frá árinu 2023.",
    "article_text": "Árið 2023 var halli af rekstri A-hluta, sem er að mestu rekinn með skattfé, fjögurra af átta stærstu sveitar félögum landsins en í fyrra voru þau öll rekin með afgangi. Hjá Reykjavíkurborg, Kópavogsbæ, Akureyrarbæ og Árborg var um að ræða bestu rekstrarniðurstöðu í meira en áratug hið minnsta.\nMesti viðsnúningurinn var hjá Reykjavíkurborg, sem fór úr 5 milljarða halla A-hluta árið 2023 á verðlagi ársins 2024 í 4,7 milljarða afgang árið 2024. Kópavogsbær fór þá úr 746 milljóna króna halla yfir í 4,2 milljarða króna af gang.\nRétt er þó að taka fram að tæplega 6 milljarða króna arðgreiðsla frá Orkuveitunni, sem fellur undir fjármunatekjur, litar afkomu Reykjavíkurborgar en borgarsjóður yrði án hennar rekinn með halla. Þá litar 3,2 milljarða króna lóðarsala afkomu Kópavogsbæjar en lóðarsalan er færð til tekna.\nÁn fjármagnsliða jókst hagnaður milli ára hjá fimm sveitarfélögum. Hagnaður Reykjavíkurborgar nam 8,6 milljörðum, 6,5 milljörðum hjá Kópavogsbæ, 3,6 milljörðum hjá Árborg, 1,7 milljörðum hjá Akureyrarbæ, og 2 milljörðum hjá Mosfellsbæ. Hjá Garðabæ dróst hagnaður fyrir fjármagnsliði saman og nam 2,7 milljörðum, en nam 2 milljörðum hjá Reykjanesbæ og 2,1 milljarði hjá Hafnarfjarðarbæ.\n<b>Nánar er fjallað um málið í</b> <a href=\"https://vb.is/tbl/18/32/\"><b>Viðskiptablaðinu</b></a><b>. Áskrifendur geta lesið fréttina í heild</b> <a href=\"https://vb.is/frettir/rofar-til-hja-sveitarfelogunum/\"><b>hér</b></a><b>.</b>"
  },
  {
    "article_source": "vb",
    "article_title": "Stanslaust vesen á Árna Páli",
    "article_url": "https://www.vb.is/skodun/stanslaust-vesen-a-arna-pali2/",
    "article_date": "2025-05-08",
    "article_description": "ESA-dagurinn verður haldinn hátíðlegur á fimmtudaginn. Hrafnarnir gera ráð fyrir að staðan á bílaapótekamarkaðnum verði ofarlega á baugi.",
    "article_text": "Hrafnarnir iða í skinninu vegna ESA-dagsins sem Eftirlitsstofnun EFTA heldur hér á landi í vikunni, í samstarfi við Alþingi, Lögfræðingafélag Íslands og Lögmannafélag Íslands. Fundurinn fer fram á fimmtudag og þar mun Árni Páll Árnason, varaforseti ESA, meðal annars flytja erindið: <i>Af hverju erum við með þetta vesen?</i>\nHrafnarnir gefa sér að titill erindisins bendi til þess að Árni Páll hyggist útskýra hvað sé að frétta af rannsókn ESA á meintri einokun á markaði með bílalúguapótek á höfuðborgarsvæðinu.\nSem kunnugt er sendi ESA vasklega sveit manna til landsins í október, til að framkvæma húsleitir hjá Skel – vegna Lyfjavals – og hjá Lyfjum og heilsu. Þeir nutu þar liðsinnis Páls Gunnars Pálssonar og fólksins hans hjá Samkeppniseftirlitinu.\nHúsleitirnar voru væntanlega til marks um að hinn sameiginlegi markaður Evrópu nötri af áhyggjum vegna þróunar bílaapótekamarkaðarins á Íslandi. Hrafnarnir hlakka til að hlýða á Árna Pál fara yfir málin á fimmtudaginn.\n<b>Huginn og Muninn er einn af föstum ritstjórnardálkum VIðskiptablaðsins. Þessi birtist fyrst í blaðinu sem kom út 7. maí 2025.</b>"
  },
  {
    "article_source": "vb",
    "article_title": "Verði að hemja óheftan útflutning á óunnum fiski",
    "article_url": "https://fiskifrettir.vb.is/verdi-ad-hemja-oheftan-utflutning-a-ounnum-fiski/",
    "article_date": "2025-05-08",
    "article_description": "Gera má ráð fyrir verðmætaaukningu fyrir þjóðarbúið upp á 12 til 16 milljarða króna á ári með því að vinna hér heima þann fisk sem nú fer óunninn úr landi að sögn Gunnars Örlygssonar í IceMar. Hann segir mikla hækkun verðs í þorski og ýsu samsvara því sem tapaðist vegna loðnubrests.",
    "article_text": "„Það er orðin ansi ískyggileg þróun þegar annar hver sporður sem keyptur er á fiskmörkuðum fer óunninn frá landinu,“ segir Gunnar Örlygsson, framkvæmdastjóri fiskútflutningsfyrirtækisins IceMar og einn eigenda fiskvinnslunnar AG-Seafood.\n„Suma daga erum við að sjá að yfir fimmtíu prósent af þeim fiski sem fer í gegnum RSF fer óunninn frá landinu,“ segir Gunnar sem kveðst hafa látið kanna gróflega fyrir sig hver þróunin hafi verið frá því í ársbyrjun 2023.\n„Fiskmarkaðirnir seldu frá þessum tíma fram til loka apríl á þessu ári um 230 til 240 þúsund tonn af fiski. Um sjötíu þúsund tonn fóru óunnin frá landinu, það er tæplega þriðjungur. Þetta eru tölur sem eru komnar langt yfir það sem við þekkjum frá árunum á undan,“ segir Gunnar.\nAð sögn Gunnars tóku erlendir kaupendur fyrir nokkrum árum að koma meira inn íslenska fiskmarkaðinn.\n„Á árinu 2018 byrjar áberandi þróun í því að erlendir aðilar voru hreinlega komnir með kaupendanúmer á fiskmörkuðum. Þeir máttu það og það er ekkert að því,“ segir Gunnar.\nÁrið 2018 hafi verið seld um 45 þúsund þúsund af þorski á fiskmörkuðum. Þá hafi heildarútflutningur af óunnum þorski sem landað var á Íslandi verið á milli níu og  tíu þúsund tonn.\n„Í fyrra hrapar magnið sem selt er í gegnum fiskmarkaði niður í rúm þrjátíu þúsund tonn,“ segir Gunnar. Að sama skapi hafi útflutningur á óunnum þorski, tvö- ef ekki þrefaldast frá 2018.\n„Fleiri erlendir kaupendur komust á bragðið með það að hægt væri að kaupa beint á fiskmörkuðunum. Við í þessum sjálfstæðu fiskvinnslum eigum mjög erfitt með að keppa við þetta. Það á líka við um útgerðarfyrirtæki sem reiða sig á hráefni frá fiskmörkuðunum. Þessi fyrirtæki verði undir í samkeppninnisegir Gunnar. „Það helgast af því að við erum að borga hærri laun. Þetta mun aukast og verður bara svæsnara ef fram heldur sem horfir.“\nGunnar tekur skýrt fram að hann sé síður en svo að kasta rýrð á menn eða fyrirtæki sem séu að flytja út heilan fisk frá Íslandi enda fari þeir allir eftir lögum í þeim efnum.\n„Ekki er ólíklegt að sum þessara félaga setji upp fiskvinnslu á Íslandi í stað þess að flytja heilan fisk út ef loku verður skotið fyrir þessa óheillaþróun. Yrði það ekki frábær þróun?“ spyr Gunnar.\n„Það sem ég er að benda á er að það þarf að taka pólitíska ákvörðun um það hvort við ætlum að vera hráefnislandið Ísland eða matvælalandið Ísland.  Við erum í þeirri stöðu núna að ákveða hvort við ætlum að setja álag, eins og var hér áður fyrr á útflutning á óunnum fiski, eða bara hreinlega vinnsluskyldu. Ég vil fá að vita hvor leiðin verður valin vegna þess að það mun hafa  áhrif á það hvernig ég mun fjárfesta á næstu árum,“ segir Gunnar og ítrekar um sé að ræða ákvörðun sem   sé óhjákvæmileg.\n„Það er vegna þess að þróunin er svo ískyggileg og hröð. Allir sem eru að kaupa á fiskmörkuðum sjá hversu mikið þetta hefur aukist á síðustu vikum og mánuðum,“ segir Gunnar. Hér sé til þess að líta að miðað við þann fisk sem nú sé fluttur út óunninn sé hægt að gera ráð fyrir verðmætaaukningu fyrir þjóðarbúið upp á 12 til 16 milljarða króna á ári með því að vinna fiskinn hér heima. Hundruð nýrra starfa í fiskvinnslu myndu skapast.\n„Það þýðir ekki fyrir þá sem eru hlynntir því að flytja þetta út óunnið að segja að þetta hafi alltaf verið svona. Að ólíkt Norðmönnum séum við að flytja einungis 10 til 20 prósent óunnið. Það er ekkert hægt að líkja stöðunni 2024 saman við stöðuna á síðustu áratugum síðustu aldar. Framleiðslugetan í dag með þessum tækninýjungum sem hafa komið frá Marel og fleiri fyrirtækjum hefur margfaldast,“ segir Gunnar. Þessi þróun skýri hvers vegna stærstu útgerðarfyrirtæki landsins séu í dag mjög virkir kaupendur á uppboðsmörkuðum.\n„Það vantar hráefni til vinnslu. Þess vegna er það einkennilegt að pólitíkin hafi ekki gripið inn í þessa þróun. Það er galið að horfa á eftir tugum þúsunda tonna fara óunnin frá landinu inn á fiskvinnslur sem keppa við okkur á meginlandi Evrópu. Það eru engar hindranir eða álögur,“ segir Gunnar og bendir á að hér sé einnig um ímyndar- og markaðsmál að ræða.\n„Við fórum ekki í gegnum þrjú þorskastríð til þess að láta Evrópusambandið eða einhverjar þjóðir erlendis ákveða hvort við flökum okkar fisk eða ekki. Við erum fullvalda þjóð og getum alveg tekið ákvörðun um það með vinnsluskyldu hvort við flökum okkar fisk eða ekki. Þetta er líka spurning um ímyndar- og markaðsmál því við missum tökin á hagsögu fisksins um leið og hann fer heill frá landinu,“ segir Gunnar. Margir séu nú sama sinnis og hann.\n„Mörg ef ekki flest aðildarfélaga SFS eru komin á vagninn. Þannig að ég veit ekki rftir hverju við erum að bíða. Ég er ekki að tala um veiðigjöldin í þessu máli heldur bara um það að auka verðmætin í þessu landi og standa vörð um íslenska fiskvinnslu, það eru mín skilaboð. Allir sem til þekkja eru mér sammála að við getum flakað allan þorsk og alla ýsu sem kemur að landi í dag. Aðrar tegundir kæmu svo koll af kolli inn í þessa stefnu,“ segir Gunnar.\nÞá bendir Gunnar á að afurðaverð á þorski og ýsu hafi hækkað stórkostlega milli fiskveiðiára.\n„Verðhækkun á heilum þorski er tæpar 100 krónur á kíló eða sem nemur um tuttugu milljörðum króna milli fiskveiðiára. Þá er verðhækkun ýsuafurða einnig að skila auka milljörðum til landsins. Þetta eru frábær tíðindi en upphæðin nemur nærri því sem við töpuðum á því að missa af loðnuvertíð,“ segir Gunnar. Í öllu „fárinu“ um veiðigjöldin síðustu mánuði hafi enginn bent á þetta.\n„Það hefur aldrei verið mikilvægara en nú að við setjum hníf á allan fisk áður en hann fer frá landinu. Ekki 80 prósent heldur 100 prósent. Við getum ekki skrifað undir það að ráðamenn og forystufólk í okkar iðnaði á hátíðarog tyllidögum komi fram og segja að þau vilji auka verðmætin þegar þetta dauðafæri er fyrir framan okkur – að með breyttum áherslum sé hægt að auka verðmætin gríðarlega og búa til hundruð nýrra starfa í landi,“ segir Gunnar. Tækifærin fyrir Ísland séu stórkostleg.\n„Við eigum að auglýsa okkur af krafti sem hágæða matvælaþjóð sem elskar sína náttúru, skilur mikilvægi sjálfbærni og setur fólk og náttúru í fyrsta sæti. Persónulega er ég á þeirri skoðun að útflutningurinn greiði hlutfall af sínum tekjum til Íslandsstofu og þaðan áfram í langtum öflugri kynningu en við þekkjum í dag. Það er miklu betri leið en að hækka endalaust veiðigjöldin,“ segir Gunnar. Best sé að auka verðmætin og það geri menn með því að vinna saman sem ein öflug heild í íslenskum sjávarútvegi.\n„Boltinn er hjá stjórnvöldum og vonandi sjáum við breytingar. Óheftur útflutningur á óunnu hráefni frá landinu er að aukast og við verðum að sporna við þessari þróun, fyrri ríkisstjórnir féllu allar á prófinu í þessu máli. Ég bíð spenntur eftir að vita hvað ný ríkisstjórn gerir í þessu máli,“ segir Gunnar Örlygsson."
  }
]